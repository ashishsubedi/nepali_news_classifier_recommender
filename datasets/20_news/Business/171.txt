एउटा बैंकिङ कारोबार गर्ने कम्पनीले निश्चित वर्ष पुगेपछि बैंकिङ व्यवसाय नै सरकारलाई हस्तान्तरण गर्नुपर्दैन । वास्तविक वा सेवाक्षेत्रका कुनै पनि कम्पनीले एउटा व्यवसाय प्रारम्भ गरेपछि आफ्नै योजना मुताबिक कुनै काम त्याग्न वा नयाँ काम थप्न सक्छन् । तर, त्यस्ता कुनै पनि व्यवसाय निश्चित अवधिपछि सञ्चालन गरिरहेको काम वा व्यावसायिक सम्पत्ति सरकारलाई बुझाउनुपर्ने व्यवस्था छैन । स्वाभाविक रूपमा कम्पनीका आफ्नै व्यावसायिक जोखिम हुन्छन्, जसको आधारमा सेयरको मूल्य घटबढ हुन सक्छ । विभिन्न कालखण्डमा कतिपय सफल कम्पनी पनि चुर्लुम्म डुबेका छन् भने सेयरधनीको सेयर मूल्य धुलिसात भएको छ । जलविद्युत् कम्पनीका आफ्नै व्यावसायिक जोखिम छन् । तर, यिनमा बिमा गर्न सकिने भएकाले अरूका तुलनामा कम जोखिमयुक्त मान्न सकिन्छ ।
