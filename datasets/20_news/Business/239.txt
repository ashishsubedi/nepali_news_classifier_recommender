नेपालमा एक र दुई रुपियाँका नोट छाप्न बन्द भएको छ । बजारमा पुराना नोट नै चलिरहेका छन् । पाँच, दस रुपियाँका नोट बढी चलनचल्तीमा हुने भएकाले यी नोट चाँडै पुराना हुने गरेका छन् । राष्ट्र बैंकको प्रणालीमा लगभग ५ वर्षमा पुराना नोट फर्किने अनुमान गरिएको छ । सामान्यत: विकसित राष्ट्रमा भने एक पटक जारी गरिएको नोट तीन वर्षमा फर्किसक्छ । हामीकहाँ साथमा पैसा राख्ने परिपाटी धेरै भएकाले पनि प्रणालीमा पैसा फर्किन लामो समय लाग्ने गरेको हो ।

