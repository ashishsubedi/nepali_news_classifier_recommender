
अघिल्लो सरकारका ऊर्जामन्त्रीले प्रत्येक नेपाली परिवारको स्वामित्वमा जलविद्युत् कम्पनीको सेयर पुर्‍याउने योजना नै ल्याए । अहिलेका ऊर्जामन्त्रीले जलविद्युत् कम्पनीका सेयर गाउँ–गाउँमा पुर्‍याउने घोषणा मात्र होइन, ज्वाइँ खोज्दा जलविद्युत् कम्पनीको सेयरलाई प्राथमिकता दिने चलन चलाउँछु भने । यिनीहरू सहकारी मोडेलमा जलविद्युत्को विकास गरिने कुरा गर्दैनन् । किनकि, सहकारी स्वरूपमा सेयरको भाउ बढ्दैन । कम्पनीको सेयर दोस्रो बजारमा किनबेच भएजस्तो सहकारीको हुँदैन ।
