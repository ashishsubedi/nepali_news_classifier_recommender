स–साना लगानीकर्ताको पुँजी परिचालन गरेर नेपालको जलस्रोतले दिने लाभ राष्ट्रिय हितमा प्रयोग गर्न खोज्नु प्रशंसनीय हो । सेयर आकर्षणले गर्दा अहिले धेरै स्वदेशी लगानीकर्तालाई पुँजी जुटाउन सजिलो भएको छ । पछिल्लो एक दशकको छोटो अवधिमै दुई–चार मेगावाटका साना आयोजना सम्पन्न गरेका लगानीकर्ताले ५०–६० मेगावाटका मध्यमस्तरीय आयोजना निर्माण गर्ने हिम्मत बटुलेका छन् । जलविद्युत् कम्पनी र अरू कम्पनीको सेयरका बीच भने एउटा आधारभूत भिन्नता छ । यसको चर्चा अहिलेसम्म नीतिगत तहमा त्यति भएको देखिन्न । सेयर लिएका सर्वसाधारण वा आयोजना प्रभावितले पनि बुझेका छन् जस्तो लाग्दैन 
