सभामुखसँगको विवादपछि कार्यव्यवस्था समितिबाट सांसद रेग्मीले दिए राजीनामा
७ असार, सुर्खेत । कर्णाली प्रदेशका सांसद धर्मराज रेग्मीले प्रदेशसभाको कार्यव्यवस्था समिति सदस्यबाट राजीनामा दिएका छन् । प्रदेश संसदको बिहीबारको बैठकका लागि एजेण्डा तय गर्न बसेको बैठकमा सभामुख राजबहादुर शाहीसँग बाझाबाझ भएपछि उनले राजीनामा दिएका हुन् । संसदलाई प्रभावकारी र मर्यादित बनाउने सुझाव दिदा सभामुख शाहीले नमानेपछि आफूले राजीनामा दिएको सांसद रेग्मीले बताए 
