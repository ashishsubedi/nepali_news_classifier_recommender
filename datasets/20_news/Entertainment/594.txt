एउटै मञ्चमा तीन विजेता

पाँचौ ‘जुनियर ब्याटर–२०१७’ शुक्रबार छानिएका छन् । उमेर समुह अनुसार ‘जुनियर ब्याटर एन्जलस्’ (कक्षा १ र २), ‘जुनियर ब्याटर प्रिन्स एन्ड प्रिसेज’ (कक्षा २ र ४) र ‘जुनियर ब्याटर किङ एण्ड क्विन’ (कक्षा ५ देखि ८ सम्म) गरि तीन क्याटवरीमा आयोजना गरिएको प्रतियोगीतामा तीन शिर्ष बिजेता छानिएका हुन् ।



कार्यक्रममा ‘जुनियर ब्याटर एन्जलस्’को शिर्ष उपाधि नाइटेङ्गल स्कुलकी निर्जला खड्काले चुम्दा फष्ट रनर अपको उपाधि नाइटेङ्गलकै आरुसी कडेल र सेकेन्ड रनर अपको उपाधि रेडियन्स रिडर स्कुलका दृश्या लामिछानेले हात पारे । त्यस्तै ‘जुनियर ब्याटर प्रिन्स एन्ड प्रिसेज’को उपाधि भने सेन्टजेभिएर्स स्कुलका मोहित महर्जनले उठाए । लिलिट एन्जलस स्कुलकी जानवी भण्डारी र जनडुवे स्कुलका बिषेशता बुढाथोकीले यही शिर्षकको क्रमश फष्ट रनर अप र सेकेन्ड रनर अपको उपाधि हात पारे ।

कार्यक्रममा ‘जुनियर ब्याटर किङ एण्ड क्विन’को उपाधि भने नाइटेङ्गल स्कुलकी रिमा खनालले जितिन् । इन्द्र धनुस स्कुलकी एलिशा आचार्य र लिटिल एन्जलस स्कुलकी अनामीका कार्की यही उपाधि अन्र्तगत क्रमश फष्ट रनर अप र सेकेन्ड रनर अप घोषित भए ।
