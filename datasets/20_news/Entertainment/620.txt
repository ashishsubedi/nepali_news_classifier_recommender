भदौ १४ मा आउने भयो 'चङ्गा चेट'
दीपेन्द्र के खनाल निर्देशित ‘चङ्गा चेट’को रिलिज मिति घोषणा गरिएको छ। घोषणा अनुसार फिल्म भदौ १५ गते रिलिज हुनेछ।
निर्देशक खनालले आफ्नो फेसबुक अकाउन्टबाट फिल्मको पोस्टर सार्वजनिक गर्दै प्रदर्शन मितिको घोषणा गरेका हुन्।
काठमाडौँ, धरान र जनकपुरमा छायाँकन गरिएको फिल्ममा प्रियंका कार्की, ऋचा शर्मा, अर्पण थापा, आयुष्मान देशराज जोशी, परमिता राज्यलक्ष्मी राना, सुरक्षा पन्त, माओत्से गुरुङ, रविन्द्र झा, सन्दीप क्षेत्री, आशिफ शाह लगायतका कलाकारको अभिनय छ ।
सार्वजनिक पोस्टरमा प्रियंका, आयुष्मान, सन्दीप, परमिता, रविन्द्र र सुरक्षा पन्तलाई प्रस्तुत गरिएको छ । यसँगै पोस्टरमा फिल्ममा समाविष्ट ‘गोजीमा दाम छैन’ गीत छिट्टै रिलिज गर्ने जानकारीसमेत दिइएको छ ।
डार्क कमेडी जानरा फिल्मका निर्माता माधव वाग्ले हुन् । फिल्ममा प्रदीप भारद्वाजको कथा, अर्जुन पोखरेल/राजनराज सिवाकोटीको संगीत रहेको छ।
