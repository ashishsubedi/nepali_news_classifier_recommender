लिलिबिली की जसिता
जसराम र सीताकी छोरी भएकीले उनको नाम जुरेको हो–जसिता । पोखरा निवासी जसिता लन्डनमा बुवा–आमासँग बस्दै आएकी छिन् । युकेमा डान्स गर्ने नेपालीहरूमध्ये उनी अब्बल मानिन्छिन् ।
युकेमै लिलिबिलीका लागि अडिसन दिएकी जसिका त्यसपछि छायांकनका लागि नेपाल आएकी हुन् । लिलिबिलीको प्रदर्शनपछि उनी पुन: युके फर्किएकी छिन् । पहिलो चलचित्रबाटै धेरैबाट रुचाइएकी नायिका हुन्–जसिता ।
उनको सुन्दरताले धेरैलाई मोहित मात्र तुल्याएको छैन उनलाई नेपाली चलचित्रबाट थुप्रै अफरसमेत आइरहेका छन् । केही महिना युके बसेर पुन: नेपाली चलचित्रमा आउने संकेत गर्दै गुरुङ भन्छिन्–अब लामो समय मिलाएर नेपाल फर्कनेछु । दर्शकको माया पाएपछि नेपाली चलचित्रप्रति मेरो मोह बढेको छ ।
