चम्पादेवीको पदयात्रामा जन्मदिनको केक

काठमाडौंको धूँवा,धूलो र कोलाहल एकैछिन भए पनि भुल्न पाइने रमणीयस्थल चम्पादेवी पदयात्रा नै सबैको रोजाइमा पर्नु भनेकै चम्पादेवी पदयात्रा प्रकृतिको उपहार भएकाले नै हो।
हरियाली जंगलभित्र ढुङ्गा बिछ्‍याएको मार्ग हुँदै चम्पादेवीको दर्शन गर्न पाउनु हरियाली बोटबिरुवाको शिरशिर हावासँगै सुसेली हाल्दै उकाली चढ्नुको मज्जा कसैले पनि भुल्न सक्दैन।
हामी पनि यही मज्जा लिनका लागि चम्पादेवीको काखमा रमाउन बल्खुदेखि दक्षिणकालीसम्म ५ किलोमिटर गाडीमा रमाउँदै गीत गाउँदै हामी Agora Kathmandu Speakers Club परिवार काठमाडौं दक्षिणकाली नगरपालिका ६ मा पर्ने चम्पादेवी मन्दिर पदयात्राको लागि गाडीबाट उत्रेपछि चाल्नाखेलस्थित एउटा क्याफेमा पस्यौं ।
पदयात्राको लिडर गर्नु हुने राजेन्द्र महर्जन सरको जन्मदिन परेकाले राजेन्द्र सरले जोडी मैनबत्ती बाल्नु भो, चक्‍कूले केक काट्नु भो पवन सर, विमला र रेखा म्याडमले केक राजेन्द्र सरलाई खुवाइदिनु भो। केक अनुहार भरी दलिदिनुभो सबै जनामा खुशी रौनक बढ्यो। सबैजनाको हाँसो फिजियो अमित सर, मिन कुमार सर र अनिस सर फोटो खिच्नमै व्यस्त हुनुहुन्थ्यो। सन्दीप सर र शुबराथ सर केक बाड्न लाग्नु भो आहा! कस्तो रमाइलो भो हामी सबै जनाले राजेन्द्र सरलाई जन्म दिनको शुभकामना दियौं । केकसँगै चिया नास्ता गरिसकेपछि चम्पादेवी पदयात्रा प्रारम्भ गरेयौं।
