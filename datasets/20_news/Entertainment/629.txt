'हेराफेरी'को तेस्रो श्रृखंला बन्ने: मूख्य भूमिकामा  अक्षय, सुनिल र परेश नै


'कमेडी अफ एरर्स'का लागि जानिएको चर्चित बलिउड कमेडी फ्रान्चाइज 'हेराफेरी'को तेस्रो श्रृखंला बन्ने पक्का भएको छ।
तेश्रो श्रृखंलामा पनि पहिलो श्रृखंलादेखि निरन्तर रहेका अक्षय कुमार, सुनिल शेट्टी तथा परेश रावलले अभिनय गर्नेछन्।
मुम्बई मिररले फिल्मसँग निकट रहेका श्रोतको हवाला दिंदै लेखेको समाचारमा गत महिना फिल्म बनाउने पक्का भएको समाचार छापेको छ।
समाचारका अनुसार फिल्मको सुटिङ डिसेम्बर र फेब्रुवरीको बिचमा गरिनेछ।
त्यस्तै निर्माण पक्षले फिल्मलाई अर्को वर्षको मध्यसम्म रिलिज गर्ने योजना बनाएको पनि समाचारमा उल्लेख छ।
फिल्मलाई 'धमाल' सिरिजका निर्देशक इन्दर कुमारले निर्देशन गर्नेछन्। बुधबार उनले फिल्म निर्देशन गर्न लागेको ट्वीटसमेत गरेका छन्।
