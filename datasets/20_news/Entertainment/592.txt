गीतकार अम्बिका गुरुङले श्रीमानको जन्मदिन पारेर भिडियो प्रिमियर गरिन्

गीतकार अम्बिका गुरुङले आफ्ना श्रीमान् बुद्धि बहादुर गुरुङको ६९ जन्मोत्सवको अवसर पारेर आफैंले रचना गरेको ‘आँखामा तिम्रो...’ गीतको म्युजिक भिडियो प्रिमियर गरेकी छिन् ।



हास्य अभिनेता शुलेमान शंकर ईकुद्वारा काठमाडौंको मुलपानीमा सञ्चालित स्नेह आश्रममा गीतकार गुरुङको तर्फबाट म्युजिक भिडियो प्रिमियर गर्नुअघि त्यहाँ आश्रित टुहुरा बालबालिकाहरुलाई नगद २१ हजार रुपैयाँका साथमा विभिन्न उपहार, कापी–कलम तथा खानेकुरा प्रदान गरियो । त्यसक्रममा बालबालिकाहरुले जन्मदिनको केक काटेर खुशीयाली साटासाट गरे । शुलेमान शंकरद्वारा अघिल्लो वर्ष स्थापित स्नेह आश्रममा यतिबेला सिन्धुपाल्चोक, काभ्रे, रसुवा, नुवाकोट आदि जिल्लाका भूकम्पपीडित बालबालिकाहरु आश्रित छन् ।
