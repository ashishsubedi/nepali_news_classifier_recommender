काठमाडौं - पहिलो हाफमा एक शुन्यले पछि परेको अवस्था उल्ट्याउँदै पूर्व विश्वविजेता जर्मनीले स्विडेन विरुद्धको खेलमा जित हात पारेको छ।जितसँगै जर्मनीको नकआउट चरणमा प्रवेस गर्ने सम्भावना समेत बलियो बनेको छ।

जर्मनीकोे जितमा टोनी क्रुस नायक बने। उनले खेलको अतिरिक्त समयमा जर्मनीका लागि उत्कृष्ट गोल गरे। स्विडेनका जिमी डुरमाजले जर्मनीका टिमो वेरनरलाई डि बक्स नजिकै लडाएपछि पाएको फ्रि किकलाई चलाखी ढङ्गले सदुपयोेग गर्दै क्रुसले उत्कृष्ट गोल गरेका हुन्।
