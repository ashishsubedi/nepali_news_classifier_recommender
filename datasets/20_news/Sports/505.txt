विश्वकप २०१८ : पाका र युवाको ‘केमिस्ट्री’ (रोचक तथ्य)




रुस विश्वकपमा सबैभन्दा युवा टोली अफ्रिकी मुलुक नाइजेरियाको छ । नाइजेरियाली टोलीमा समावेश खेलाडीको औसत उमेर २५ वर्ष ९ महिनाको छ । सुपर इगल्स उपनाम पाएको नाइजेरिया युवा र जुझारु टिमको बलमा विश्वकपमा इतिहास कोर्न आतुर छ । अफ्रिकी समूहबाट यस पटकको विश्वकपमा छनोट हुने पहिलो टोली बनेको नाइजेरिया सोही लयलाई कायम राख्न चाहन्छ । सन् १९९४, १९९८ र २०१४ को विश्वकपमा अन्तिम १६ सम्म स्थान बनाएको नाइजेरिया यस पटक त्यसभन्दा माथि उक्लने लक्ष्यसाथ रुस पुगेको छ ।


