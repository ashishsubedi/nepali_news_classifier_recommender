डेनमार्कलाई अघिल्लो चरण पुग्नका लागि कम्तीमा बराबरी गर्नुपर्ने भएकाले रक्षात्मक रणनीति अपनाउन सक्छ । डेनमार्क राम्रो हुँदाहँदै पनि विश्वस्तरीय खेलाडीको बाहुल्य रहेका कारण नतिजा फ्रान्सको पक्षमा जाने देखिन्छ । सोही समूहको अर्को खेलमा प्रतियोगिताबाट बाहिरिसकेको पेरूविरुद्ध खेल अस्ट्रेलियाका लागि त्यति सहज हुँदैन।

उत्कृष्ट प्रदर्शन गर्दा गर्दै भाग्य आफ्नो पक्षमा नरहेका कारण पेरूले सुरुका दुई खेल गुमाएको हो । त्यसैले अघिल्लो प्रतियोगताबाट बाहिरिसके पनि पेरू एसियाली मुलुक अस्ट्रेलियासँग हार्न चाहँदैन । अस्ट्रेलिया विजयी हुनुका साथै फ्रान्सले डेनमार्कलाई पराजित गरेमा अस्ट्रेलिया र डेनमार्कमध्ये एक टोलीले गोलअन्तरका आधारमा नकआउट चरणमा स्थान बनाउनेछन्। 
