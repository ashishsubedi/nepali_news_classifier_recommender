आयोजक रूसले पहिलो दुई खेलमा उत्कृष्ट प्रदर्शन गर्दै ८ गोल गरिसकेको थियो । ठीक विपरीत दक्षिण अमेरिकी टोली उरुग्वेले पहिलो दुई खेलमा संघर्षपूर्ण जित निकालेको थियो । त्यसैले पनि सबैले सोमबार भएको खेलमा आयोजक रूस हाबी हुने अनुमान गरेका थिए । तर फुटबलमा सधैं सोचेजस्तो हुँदैन । हामीले यो बिर्सनु हुँदैन कि रूस जारी विश्वकपको सबैभन्दा ‘अन्डर डग’ र फिफा वरीयतामा सबैभन्दा तल रहेको टोली हो ।
