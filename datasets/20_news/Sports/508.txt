विश्वकप : डेन्टिस्ट कोच, फिल्ममेकर किपर


आइसल्यान्डको टोली आफैँमा अनौठो छ । प्रशिक्षक हेइमार ह्यालग्रिमसन आइसल्यान्डमा डेन्टल सर्जरी क्लिनिक सञ्चालन गर्छन् । सन् २०१६ को युरो कपसम्म उनी प्रशिक्षक लार्स लेजरब्याकको सहायकका रूपमा टिममा थिए । विश्वकप २०१८ को छनोट चरणका खेल सुरु हुनु केही अघि मात्रै ह्यालग्रिमसन प्रशिक्षकमा बढुवा भएका हुन् । युरोकपपछि उनी फुटबल टोलीका सबै सदस्यसँग मात्रै होइन, फुटबल प्रशंसकसँग पनि उत्तिकै घुलमिल भएका छन् । विपक्षीसँगको खेल रणनीति बनाउन उनले अपनाउने तरिका पनि निकै अनौठो छ । आइसल्यान्डको रेक्याभिक बारमा उनी आइसल्यान्डको होम म्याच हुनुअघि फुटबल प्रशंसकसँग टिमको रणनीति र मैदानमा उतार्ने खेलाडीबारे छलफल गर्छन् ।
