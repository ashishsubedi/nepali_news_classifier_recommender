फ्रान्सेली टिमलाई किन पनि राम्रो प्रदर्शन गर्न आवश्यक छ भने डेनमार्कका प्रशिक्षक एज हारेडेले केही समयअगाडि आफ्नो समकक्षी डिडिएर डेसक्याम्पको टिममा कुनै पनि विशेष तत्व नरहेको दाबी गरेका थिए । ‘हामीले यो भनाइबारे चर्चा गरेका छौं । हामी चाहन्छौं डेनमार्कले अनुभव गरोस् हामीमा केही न केही विशेष छ,’ मिडफिल्डर कोरेन्टिन टोलिसोले भनेका छन् ।

हारेडेले पाउल पोग्बाको पनि आलोचना गर्दै उनको ध्यान आफ्नो कपालको शैलीमा मात्र रहेको बताएका थिए । पोग्बा पनि यस भनाइलाई हाँसोमा उडाउन चाहन्छन् । ‘यसपल्ट म कपाललाई रातो रंगमा रंग्याउन चाहन्छु,’ पोग्बाले भनेका छन्, ‘तर हामी आफ्नो काम मैदानमा देखाउन चाहन्छौं ।’ डेनमार्कलाई पनि बराबरी पर्याप्त हुनसक्छ अगाडि बढ्न ।
