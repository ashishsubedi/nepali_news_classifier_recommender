डेब्युको प्रतीक्षामा सम्भावित स्टार

इन्डियन प्रिमियर लिग (आईपीएल) स्थापनाका धेरै कारणमध्ये एउटा कारण थियो, भारतमा अब्बल दर्जाको क्रिकेट खेलाडीको खोजी । पछि आईपीएलको महत्त्वकांक्षा बढ्दै गयो र उसले आफूलाई विश्वकै सबैभन्दा ठूलो क्रिकेट प्रतियोगिताको रूप दिन चाह्यो । त्यसका लागि विदेशी खेलाडी चाहियो नै, त्यतिले नपुगेर उसले गैरटेस्ट देशहरूतर्फ पनि आँखा लगाउन थाल्यो । यसको स्पष्ट कारण हो, प्रतियोगितालाई साँच्चिकै ‘ग्लोबल’ बनाउने । यी सबै कारणको पृष्ठभूमिमा यी पाँच खेलाडीले प्रतियोगितामा डेब्यु गर्दा सबैको नजर उनीहरूमाथि नै हुनेछ । 

