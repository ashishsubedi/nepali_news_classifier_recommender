वर्ष २०१८ को सबैभन्दा धेरै कमाउने खेलाडीको सूचीमा बार्सिलोनाका अर्जेन्टेनी स्टार लियोनल मेस्सीले क्रिष्टियानो रोनाल्डोलाई पछि पारेका छन् ।

अमेरिकाबाट प्रकाशित हुने फोर्ब्स म्यागेजिनले सार्वजनिक गरेको रिपोर्ट अनुसार मेसीको यो बर्षको कमाई एघार करोड अमेरिकी डलर छ। यसअघिको दुई वर्ष धेरै कमाउने खेलाडीको शीर्ष स्थानमा रहेका रोनाल्डोको कमाइ १० करोड ८० लाख डलर छ।

खेलाडीमध्ये धेरै कमाउने सूचीको शीर्ष स्थानमा अमेरिकी बक्सर फ्लोइड मेवेदर छन्। दोस्रो स्थानमा मेसी र रोनाल्डो तेस्रो स्थानमा छन्।

यसअघि सन् २०१५ मा पनि फोर्ब्सको शीर्ष स्थानमा रहेका कोनोर म्याकग्रेगरसँगको फाइट जितेका मेवेदरले आफ्नो आम्दानी ह्वात्तै बढाएर २८ करोड ५० लाख डलर पुर्‍याएका थिए।

नौ करोड ९० लाख डलर कमाएका कोनोर म्याकग्रेगर अहिले चौथो स्थानमा झरेका छन्।

ब्राजिलियन स्टार नेइमार पाँचौ स्थानमा छन्। पहिलो पटक शीर्ष १० भित्र पर्न सफल नेइमार गत सिजन बार्सिलोनाबाट कीर्तिमानी मूल्यमा पीएसजी गएका थिए। उनले यो वर्ष ६ करोड ७३ लाख डलर कमाएका छन्।