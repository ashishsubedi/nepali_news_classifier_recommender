केही अनुमानअनुसार रुस समूह चरणबाटै बाहिरिने बताइएको थियो । तर उसले सुरुका दुई खेलमा उत्कृष्ट प्रदर्शन गरेर साउदी अरेबिया र इजिप्टलाई हरायो । अब रुसले अन्तिम १६ मा समूह ‘बी’ विजेताको सामना गर्नेछ ।

स्वारेजले फ्रि–किमार्फत् लोभलाग्दो गोल गर्दै उरुग्वेलाई अगाडि बढाएका थिए । गोल गर्नका लागि उनलाई साथीहरूले पनि स्थान छाडेका थिए । अहिलेसम्मको विश्वकपमा भने उनको यो सातौं गोल हो । दक्षिण अमेरिकी टोली उरुग्वेका लागि सर्वाधिक आठ गोलको कीर्तिमान ओस्कर मिगुएजले गरेका थिए । डिएगो गोडिनको ‘हेडर’ मा काभानीले अन्त्यतिर गोल गरेर खेल टुंग्याए ।
