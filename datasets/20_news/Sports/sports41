समूहचरणको अन्तिम खेलमा जापानले पोल्यान्डसँग बराबरी गरे मात्र पनि दोस्रो चरण पुग्नका लागि पर्याप्त हुनेछ भने कोलम्बियाले सेनेगललाई पराजित गर्नुपर्नेछ । यदि कोलम्बिया र सेनेगलले बराबरी खेल्नुका साथै पोल्यान्डले जापानलाई पराजित गरे गोलअन्तरका आधारमा कोलम्बिया र जापानमध्ये एक टोली दोस्रो चरणमा पुग्नेछ।

मंगलबार समूह ‘सी’अन्तर्गत फ्रान्सले डेनमार्कसँग प्रतिस्पर्धा गर्नेछ भने सोही समयमा अस्ट्रेलियाले पेरूसँग खेल्नेछ । पहिलो २ खेल जित्दै फ्रान्सले नकआउट चरणमा स्थान बनाइसकेको छ । स्टार खेलाडीले भरिएता पनि पहिलो दुई खेलमा संघर्षपूर्ण जित हासिल गरेका कारण फ्रान्सले प्रतियोगितामा उपाधि दाबेदारी कायम राख्न डेनमार्कसँगको खेल पनि महत्वका साथ खेल्नेछ।
