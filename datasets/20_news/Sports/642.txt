आगामी फिफा विश्वकप २०१८ को प्रमुख दाबेदारी रहेको स्पेन स्विटजरल्यान्डसँग बराबरीमा रोकिएको छ।

विश्वकपको तयारी स्वरुप घरेलु मैदानमा भएको अन्तर्राष्ट्रिय मैत्रीपूर्ण खेलमा स्पेन स्वीट्जरल्याण्डसँग १–१ को बराबरीमा रोकिएको हो ।

२९ औँ मिनेटमा एल्भारो आड्रिओजोलाले गरेको गोलबाट पहिलो हाफमा अग्रता लिएको स्पेनले दोस्रो हाफमा अग्रता जोगाउन सकेन।

दोस्रो हाफको ६२ औं मिनेटमा रिकार्डो रोड्रीग्वेजले गोल गर्दै खेललाई १-१ को बराबरीमा ल्याए।

स्पेनले अधिकांश समय स्विस टोलीलाई दवावमा राखेपनि थप गोल भने गर्न सकेन।  स्पेनका सर्जियो रामोस च्याम्पियन्स लिग फाइनल खेलेर विश्राममा भएकाले आइतबार राति खेलेनन्।

स्पेनले विश्वकपको समूह ‘बी’ मा पोर्चुगल, मोरोक्को र इरान सामना गर्नेछ। स्पेनले पहिलो खेलमा जुन १५ मा पोर्चुगलसँग प्रतिस्पर्धा गर्नेछ ।

स्विस टोलीले भने समूह ‘ई’ मा रहेका सर्बिया, कोस्टा रिका र ब्राजिलसँग खेल्नेछ । उसले आफ्नो पहिलो खेलमा जुन १७ मा ब्राजिलसँग प्रतिस्पर्धा गर्नेछ।