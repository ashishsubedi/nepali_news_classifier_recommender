४–२–३–१ को आक्रामक शैलीमा खेलेको कोलम्बियालाई प्रोत्साहित गर्न सर्वकालीन महान् गोलकिपर रेने हिगुइटा पनि मैदान पुगेका थिए । यसबाट कोलम्बियालाई जित कति आवश्यक र महत्वपूर्ण थियो भन्ने प्रमाणित हुन्छ । आवश्यकताअनुरूप कोलम्बियाका सबै पक्षले राम्रो प्रदर्शन गरेका थिए।

३–४–३ को आक्रामक शैलीमै खेलको विपक्षी पोल्यान्डले भने सोचेअनुरूप खेल्न सकेन । त्यसको फाइदा लिँदै कोलम्बियाले पहिलो हाफमै अग्रता लिन सफल भयो । दोस्रो हाफमा पनि दुवै टोलीको रणनीतिमा खासै परिवर्तन देखिएन । यस्तो महŒवपूर्ण खेलमा टोलीहरूले जुनसकै सर्तमा जित्न चाहन्छ जसले गर्दा फर्मेसन गौण बन्न पुग्छ । खेलअवधिभर खासै पोल्यान्डले गल्ती नगरे पनि कोलम्बिया आफंैले उत्कृष्ट मुभ बनाउँदै दोस्रो हाफमा दुई गोल थप्न सफल भयो । यस जितसँगै कोलम्बियाका लागि अर्को चरण पुग्ने ढोका खुला भएको छ भने पोल्यान्ड अप्रत्याशित रूपमा समूहचरणबाटै बाहिरिएको छ।
