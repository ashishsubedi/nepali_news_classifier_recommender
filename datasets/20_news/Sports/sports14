सेन्ट पिटर्सबर्ग — विश्वकप सुरु हुनु अगाडि अर्जेन्टिनाले यो समूह जित्ने विश्वास गरिएको थियो, जबकि टोली अहिले लज्जित हिसाबमा पुछारमा रहेको छ । अर्जेन्टिनाको अर्को चरणमा पुग्ने आशा अझै सकिएको छैन । त्यसका लागि टोलीले मंगलबार कम्तीमा नाइजेरियालाई पराजित गर्नुपर्ने हुन्छ ।
अभ्यास सत्रमा अर्जेन्टिनी लियोनल मेसी । तस्बिर : राेयटर्स

जबकि नाइजेरियाले प्रतियोगितामा उत्कृष्ट पुनरागमन गरेको छ । पहिलो खेलमा क्रोएसियासँग २–० ले पराजित ‘सुपर इगल्स’ ले अर्को खेलमा त्यही नतिजा निकाल्दै आइसल्यान्डलाई पराजित गरेर दोस्रो चरण पुग्ने आशा आफ्नो हातमा ल्याएको थियो । अर्जेन्टिनासँग नाइजेरियाले डराउनुपर्ने पनि केही छैन । नाइजेरियाले विश्वकप छपटक खेल्दा परिचित प्रतिद्वन्द्वीलाई पाँचपल्ट सामना गरिसकेको छ ।
