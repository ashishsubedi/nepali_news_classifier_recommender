कजान — कोलम्बियाको विश्वकप यात्रा आइतबार राति फेरि जीवन्त बनेको छ । यसका लागि कोलम्बियाले पोल्यान्डमाथि ३–० को प्रभावशाली जित निकाल्यो । यो उसको प्रतिद्वन्द्वीका लागि चेतावनी पनि रह्यो ।

अर्कोतर्फ पोल्यान्ड भने प्रतियोगिताबाट बाहिरिएको छ । टोलीका लागि पूर्णत: निराशाजनक प्रदर्शन रह्यो ।

डिफेन्डर येरी मिनाले ४० मिनेटमा पहिलो गोल गरे । दोस्रो हाफमा कप्तान राडामेल फाल्काओ विंगर हुँवा क्वाड्राडोले १–१ गोल थपे पाँच मिनेट अन्तरमा । समूह ‘एच’ को यस खेलमा पोल्यान्डले खेलमा फर्कने प्रयास गर्दा उल्टै अन्त्यतिर दबाबमा आउन बाध्य भएको हो । कोलम्बियाका लागि हामेस रोड्रिग्वेज चोटबाट मुक्त हुँदै फेरि मैदानमा फर्के । 
