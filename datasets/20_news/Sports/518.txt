जसको प्रतिष्ठा दाउमा छ

विश्व फुटबलको नियम नै हो, आफूलाई महान् खेलाडी सावित गर्नु छ भने विश्वकपमा त्यसलाई प्रमाणित गरेर देखाऊ । विश्वकप त हो, पेले र डिएगो म्याराडोना जस्ता खेलाडीलाई स्थापित गर्ने । उनीहरूले विश्वकपमा गज्जब खेले र सबैको मन जिते । उनीहरूले आफ्नो क्लबका लागि कस्तो खेले, अरु प्रतियोगितामा के कस्तो गरे, त्यो गौण हुने गरेको छ । अरू जे–सुकै र जतिसुकै प्रतियोगिता जिते पनि विश्वकपको उपाधि हात पार्न नसकेसम्म त्यसको केही अर्थ हुँदैन । 
