अझ बृहत् हाफ म्याराथन

नेपाली घरेलु एथलेटिक्समा कान्तिपुर हाफ म्याराथन प्रतिष्ठित प्रतियोगिताका रूपमा स्थापित छ । आयोजना सुरु भएको आठौं वर्षमा प्रवेश गर्दा यो म्याराथन अझ बृहत् हुनेछ । यसपटक यो प्रतियोगिता फागुन ७ मा नभएर जेठ ५ गते शनिबार आयोजित हुँदैछ । कान्तिपुर पब्लिकेसनले आफ्नो वार्षिकोत्सवका अवसरमा पहिलो पटक २०६७ मा यसको आयोजना गरेको थियो । यसपटकदेखि प्रतियोगिता फागुनमा नभएर जेठमा हुन लागेको हो । 

 

