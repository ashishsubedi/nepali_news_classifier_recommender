वर्षका चर्चित खेल व्यक्तित्व

नेपाली खेलकुद वर्ष २०७४ मा क्रिकेटमय रह्यो भने यसको धेरै श्रेय जान्छ, कप्तान पारस खड्कालाई । यो महत्त्वपूर्ण अवसरमा नेपाली क्रिकेटको नेतृत्व सम्हाल्ने काम गरे पारसले । नेपालले पाएको वान डे टिमको मान्यताका सम्बन्धमा चर्चा हुँदा उनलाई अब्बल दर्जाका कप्तानका रूपमा सम्झिनेछ । उनको उपलब्धि यतिमा मात्र सीमित छैन । पारस मध्यक्रमका सफल ब्याट्सम्यान पनि हुन् । जहाँ अरू नेपाली ब्याट्सम्यान असफल भए, विशेषत: डिभिजन–टुमा, उनको ब्याटबाट प्रशस्त रन निस्कियो । यस्तै स्थिति विश्वकप छनौटमा पनि रह्यो, उनले धेरै पटक जिम्मेवारीपूर्ण इनिङ्स खेले । 

