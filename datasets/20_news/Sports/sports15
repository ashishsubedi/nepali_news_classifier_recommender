‘थाहा छ हामीले गर्न सक्छौं, किनभने आत्मविश्वास फर्किएको छ,’ नाइजेरियाका प्रशिक्षक जेर्नोट रोहरले भने । उनको टोलीले नोभेम्बरमा भएको मैत्रीपूर्ण खेलमा अर्जेन्टिनालाई ४–२ ले पराजित गरेको थियो । त्यो खेल अर्जेन्टिनी कप्तान लियोनल मेसीले खेलेका थिएनन् । क्रोएसियासँगको पराजयपछि प्रशिक्षक रोहरले प्रभाव पार्न नसकेका ओडिओन इघालो र एलेक्स इओबीलाई बेन्चमा झारेका थिए । अर्जेन्टिनासँगको खेलमा उनले लिचेस्टरबाट खेल्ने अहमद मुसा र केलेची इनाचोमाथि नै विश्वास देखाउन सक्छन् ।
