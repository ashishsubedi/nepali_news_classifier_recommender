ठूला नामका खेलाडी भएको अर्जेन्टिनाले पहिलो दुई खेलमा गतिलो खेल देखाउन सकेको थिएन । नाइजेरियासँगको जितले टोलीलाई दोस्रो चरणमा पुर्‍याउन सक्छ । यो खेल बराबरी भएमा अर्जेन्टिना समूह चरणबाटै बाहिरिने छ र नाइजेरियाको आस आइसल्यान्ड र क्रोएसियाको खेलमा निर्भर हुनेछ ।

नाइजेरियाका भिक्टोर मोसेस ।

अर्जेन्टिनी स्टार मेसीका लागि विश्वकपमा जादुयी प्रभाव देखाउने यो अन्तिम मौका हो । त्यसका लागि उनको अर्जेन्टिनाले पहिला नाइजेरियालाई पराजित गर्नैपर्छ भने आइसल्यान्डले क्रोएसियामाथि विजय हात पार्नु पनि हुन्न । पारे पनि अर्जेन्टिनाले भन्दा कम गोलअन्तरमा जित्नुपर्छ । त्यसका लागि मेसी र उनको टोलीले अहिलेसम्म खेल्दै आएभन्दा उच्च प्रदर्शन देखाउनु जरुरी हुन्छ ।
