काठमाडौँ — हाइलाइफ मोरङ एफसीले ललित स्मृति युथ यू–१८ च्याम्पियनसिप फुटबलमा आइतबार नेपाल पुलिस क्लबलाई १–० ले स्तब्ध पारेको छ ।

एन्फा कम्प्लेक्स सातदोबाटोमा मोरङले पहिलो हाफमा बनाएको अवसर सदुपयोग गर्न नसके पनि मनीष थापाको गोलमा अग्रता लिएको थियो र त्यही नै खेलको निर्णायक बन्यो ।

समूह ‘बी’ को अर्को खेलमा छिमेकी जावलाखेल युथ क्लब र ब्रिगेड ब्वाइज क्लबबीचको खेल २–२ को बराबरीमा टुंगियो । जावलाखेलबाट शिशिर लेखीले २४ र सचु गुरुङले ७१ औं मिनेटमा तथा ब्रिगेड ब्वाइजबाट रजत तिवारीले २८ र पवन शाहीले ५० औं मिनेटमा गोल गरेका थिए ।
