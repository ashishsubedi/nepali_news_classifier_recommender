एक सिजन ज्रिन्सकीमा बिताएका मोडरिचले २२ खेलमा ८ गोल गरेका थिए । मोडरिचले २००४–२००५ सिजन क्रोएसियाली पहिलो श्रेणीको क्लब इन्टर जापरसिकमा लोनमा बिताए । जहाँ उनले १८ खेलमा ४ गोल गरे । २००५ मा जाग्रेभमा फर्किएका उनले क्लबका लागि ३ सिजनका ९४ खेलमा २६ गोल गरे।

२००८ मा इङ्लिस प्रिमियर लिग क्लब टोटेनह्याममा बिताएका मोडरिचले ४ सिजन क्लबमा बस्दै १ सय २७ खेलमा १३ गोल गरे । २०१२ मा रियालमा आबद्ध भएका मोडरिचले १ सय ६६ खेलमा ९ गोल गरेका छन्।

माडरिचले २००६ मार्च १ मा अर्जेन्टिनाविरुद्ध सम्पन्न अन्तर्राष्ट्रिय मैत्रीपूर्ण खेलसँगै क्रोएसियाका राष्ट्रिय टोलीबाट डेब्यु गरेका थिए । उनले क्रोएसियाका लागि १ सय ८ खेलमा १४ गोल गरिसकेका छन्।
