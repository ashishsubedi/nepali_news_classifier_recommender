लिग चरणको अन्तिम खेलमा कोलम्बियाले नाइजेरियालाई हराउने हो भने नकआउट चरणमा प्रवेश पाउने छ । अन्तिम १६ मा उसको भिडन्त सम्भवत: ब्राजिलसँग हुन सक्नेछ । यो उसका लागि चार वर्षअगाडि क्वाटरफाइनलमा बेहोरेको हारको बदला लिने अवसर पनि हुन सक्नेछ ।

‘आजको खेलमा जितबाहेक अर्को विकल्प थिएन हाम्रा लागि,’ कोलम्बियाली प्रशिक्षक जोसे पेकरम्यानले भने, ‘आज हाम्रो टिमले एकजुट हुँदै खेल्यो र यसले पनि देखाउँछ, हामी कति मजुबत छौं भनेर । आज हाम्रो टिमले पस्केको खेल माथिल्लो स्तरको रह्यो ।’ पोल्यान्डका लागि भने स्टार खेलाडी रोबर्ट लेवान्डोस्की असफल रहनु निर्णायक रह्यो ।


