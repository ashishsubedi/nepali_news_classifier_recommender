उनी २००४ मा भ्यालेन्सियाको पहिलो टोलीमा स्थान बनाउन सफल भए । २०१० सम्म भ्यालेन्सियामा बिताएका सिल्भा सुरुआती दुई सिजन एइबर र सेल्टा भिगोमा लोनमा गएका थिए । उनले एइबरबाट ३५ र सेल्टा भिगोबाट ३४ खेलमा समान ४ गोल गरे । २००६ मा भ्यालेन्सिया फर्किएका सिल्भाले २०१० सम्मको क्लब बसाइमा क्लबबाट १ सय १९ खेलमा २१ गोल गरेका थिए।

सिल्भा २०१० मा इङ्लिस प्रिमियर लिग क्लब म्यानचेस्टर सिटीमा आबद्ध भएका थिए । उनले सिटीबाट २ सय ४९ खेलमा ४८ गोल गरिसकेका छन् । उनले नोभेम्बर १५ २००६ मा रोमानियाविरुद्धको अन्तर्राष्ट्रिय मैत्रीपूर्ण खेलसँगै स्पेनको टोलीबाट डेब्यु गरेका थिए।
