समूह ‘डी’अन्तर्गत अर्जेन्टिना र नाइजेरियाबीचको खेललाई विश्वभरका खेलप्रेमीहरूले बहुप्रतीक्षाका साथ हेरिरहेका छन् । विश्वप्रख्यात लियोनल मेसीको अर्जेन्टिनालाई प्रतियोगिता टिकिरहनका लागि नाइजेरियालाई हराउनुको विकल्प छैन । त्यतिले मात्र उसलाई पुग्दैन । समूहको अर्को खेल क्रोएसिया र आइसल्यान्डबीचको नतिजा पनि आफ्नो पक्षमा आउनु जरुरी छ।

विश्व फुटबलमा इतिहास बोकेको अर्जेन्टिनाले क्रोएसियाविरुद्ध जुन टोली उता¥यो त्यसमा परिवर्तन गर्नु आवश्यक देखिन्छ । एन्जेल डी मारिया, पाब्लो डिबालाजस्ता खेलाडीहरूलाई सुरुआती लाइनअफमा खेलाउनुका साथै मेसीलाई अग्रपंक्तिमा खुलेर खेल्न दिनु आवश्यक छ । १२ वर्षपछि टोलीमा फर्किएका ३६ वर्षे गोलकिपर विले काबालेरोलाई पनि परिवर्तन गर्दा अर्जेन्टिनाका लागि फलदायी बन्नेछ।
