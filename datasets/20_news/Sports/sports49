जर्मनीका लागि बराबरी गोल भने खेलको ४८ औं मिनेटमा मार्को रिवसले गरेका थिए। मारियो गोमेजको पासलाई सदुपयोग गर्दै रिवसल  डि बक्स भित्रबाट वायाँ खुट्टाले प्रहार गरेको बलले सिधै गोलपोष्टको जालि चुमेको थियो। जितका लागि अन्तीम समय सम्म संघर्ष गर्ने क्रममा जर्मनीले गरेका कैयौं उत्कृष्ट प्रहारलाई स्विडेनका गोलरक्षक रोविन ओलसेनले विफल तुल्याइदिएका थिए। खेलमा आफ्नो पकड बलियो राखेपनि विजयी गोल गर्न जर्मनीलाई खेलको अतिरिक्त समय सम्म पर्खनु पर्यो।  

पहिलो हाफको खेलमा उत्कृष्ट खेल खेलेपनि जर्मनी एक गोलले पछि परेको थियो। स्विडेनका लागि पहिलो हाफको ३२ औं मिनेटमा वला टोइभोनेनले भिक्टर क्लेसनको पासमा जर्मनीका गोलकिपरलाई विट गर्दै उत्कृष्ट गोल गरेका थिए। पहिलो हाफमा राम्रो खेल खेलेको स्विडेन बराबरी गोल पश्चात केहि दबाबमा आएर खेल्दा जर्मनीले त्यसको फाईदा उठाउँदै खेलको अन्तीम सम्म स्विडेनलाई दबाबमा राख्न सफल रह्यो।
