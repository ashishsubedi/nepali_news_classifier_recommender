काठमाडौँ — फुटबलको सुन्दरता नै गोल हो भने गोलरहित बराबरीको खेललाई निराश मान्न सकिन्छ । सुखद संयोग के रह्यो भने अहिलेसम्म समूह लिग चरणमा सबै टिमले २–२ खेल खेल्दा कुनै पनि खेल गोलरहित बराबरीमा नतिजा निस्केको छैन ।

अहिलेसम्म ३२ खेल भएकामा सबैमा गोल भए । यति धेरै खेलपछि पनि कुनैमा पनि ०–० को स्कोर नआएको यो नै पहिलोपल्ट हो । इतिहासले के भन्छ भने सन् १९५४ को विश्वकपका सबै २६ खेलमा गोल भए, कुनै पनि खेल गोलरहित बराबरी रहेन ।
