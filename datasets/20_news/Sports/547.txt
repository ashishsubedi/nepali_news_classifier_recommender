विश्वकप २०१८ : राफा मार्क्वेज अमेरिकी निगरानीमा


मेक्सिकोका डिफेण्डर क्याप्टेन राफा मार्क्वेजले लगातार ५ विश्वकप खेल्ने कीर्तिमान बनाएका छन । जर्मनीलाई १–० ले हराउँदा ७४ औं मिनेटमा मैदान छिरेका ३९ वर्षिय  मार्क्वेजले आफ्नै देशका एन्टोनियो कार्बाजाल, इटालीका जियानलुइगी बुफोन र जर्मनीका लोथर म्याथ्युसको विश्वकपको पाँच संस्करण खेल्ने कीर्तिमान बराबरी गरे । सन् २००२ को विश्वकपमा डेब्यु गरेका मार्क्वेजले त्यसपछि लगातार मेक्सिको जर्सी लगाएर महाकुम्भमा सहभागिता जनाइसकेका छन् । मेक्सिकोमा चर्चित हुनुका बावजुद राष्ट्रिय टोलीका कप्तान माक्र्वेजले रुस विश्वकपमा सहभागिता जनाउनेबारे अन्तिम समयसम्म द्विविधा थियो । किनभने अमेरिकाको राजश्व विभागले गत अगष्टमा मार्क्वेजसहित २२ जनालाई मेक्सिन लागूऔषध माफिया राउल फ्लोरेस हर्नान्डेजलाई आर्थिक सहयोग गरेको अभियोगमा कालो सुचिमा राखेको छ ।

