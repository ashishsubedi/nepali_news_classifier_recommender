ब्राजिल नै अगाडि


एक्काइसौं विश्वकपमा ब्राजिल आफ्नो लयमा फर्कन सक्छ र त्यसले बितेका १६ वर्षदेखिको उपाधीको खडेरी समाप्त पार्दै १५ जुलाई २०१८ मा विश्व च्याम्पियन बन्ने गौरव प्राप्त गर्न सक्छ । यो सम्भावना एउटा वैश्विक सर्वेक्षणले देखाएको हो । संसारभर मनोरन्जनसम्बन्धी सेवा र विभिन्न कम्पनीका लागि संगीत, भिडियो तथा खेलसम्बद्ध मेटाडाटा लगायत स्वचालित सामग्री मान्यतासम्बन्धी प्रविधि उपलब्ध गराउने अग्रणी कम्पनी ग्रेचनोटद्वारा गरिएको सर्वेक्षणअनुसार नेयमार जुनियरको चमत्कारिक नेतृत्वमा ब्राजिलले यो वर्ष विश्वकप जित्ने सम्भावना सबैभन्दा बढी अर्थात् २१ प्रतिशत छ । 



