उरुग्वे आक्रामक शैलीमा उत्रिँदा रूस रक्षात्मक बन्नुको फाइदा दक्षिण अमेरिकी टोलीले लिन सफल भयो । खेलको सुरुमै पेनाल्टी एरियाबाहिर पाएको फ्रिकिकमा स्वारेजले उत्कृष्ट गोल गरे । जुन स्वारेजको जारी प्रतियोगितामा व्यक्तिगत दोस्रो र विश्वकपको सातौं गोल हो । लगत्तै आत्मघाती गोल खानुका साथै इगोर स्मोलनिकोभले दोस्रो पहेंलो (रातो) कार्डको सामना गर्नु रूसका लागि दुर्भाग्य बन्यो । दश खेलाडीका बावजुद पनि घरेलु मैदानमा दर्शकको साथ पाएको रूसले दोस्रो हाफमा राम्रो खेल्ले प्रयास गरे पनि नतिजा आफ्नो पक्षमा पार्न सकेन । संख्यात्मक रूपमा कम हुनुको मर्का रूसले बेहोर्नुपर्यो ।
