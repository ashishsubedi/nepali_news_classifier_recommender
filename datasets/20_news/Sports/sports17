बार्सिलोनाका फरवार्डले दुवै खेल थकित र बिर्सनलायक प्रदर्शन गरेका थिए । आइसल्यान्डसँगको खेलमा उनले पेनाल्टी खेर फाल्न पुगेका थिए भने क्रोएसियासँग उनी बलको छेवैमा पनि देखिएका थिएनन् ।

‘टिम हराएजस्तो देखिन्छ,’ अर्जेन्टिनाका पूर्व अन्र्तराष्ट्रिय खेलाडी एवं एट्लेटिको म्याड्रिडका प्रशिक्षक डिएगो सिमोनीले भनेका छन्, ‘टिम अहिले के भइरहेको छ त्यो पछिल्लो चार वर्षको परिणाम हो । किनभने त्यहाँ कुनै नेतृत्वदायी खेलाडी, प्रशिक्षक र निर्देशक छैनन् ।’

एक वर्षयता अर्जेन्टिनाको प्रशिक्षकको जिम्मेवारी सम्हालेका जोर्जे साम्पाओलीले टिममा खासै उत्साह भर्न सकेका छैनन् । क्रोएसियासँगको पराजयपछि उनको भविष्य पनि धेरै देखिएको छैन । उनले त्यसमा यसको सम्पूर्ण जिम्मेवार आफू एक्लो रहेको बताउँदै खेलाडीको बचाउ गरेका छन् ।
