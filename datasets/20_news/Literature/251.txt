‘कुनै समय मैले त्यही वाग्मतीमा माछा मारेको थिएँ,’ बबरमहलस्थित सिद्धार्थ आर्ट ग्यालरीमा भेटिएका उनले भने, ‘जब पुरानो दिन सम्झिन्छु, अहिले पनि म त्यहाँ मनमनै माझा देख्छु ।
कल्पना गर्छु कि वाग्मतीमा डुंगा चढ्न पाए कस्तो हुन्थ्यो ?’

ललितपुर कुपन्डोलका पृथ्वीले यस्ता सम्झना र कल्पनालाई ‘एटयाचमेन्ट’ नाम दिएर कलाकृतिहरू तयार पारेका छन् ।
 यही नाममा उनका सिर्जनाहरू यति बेला सिर्जना सिद्धार्थ आर्ट ग्यालरीमा प्रदर्शनरत छन् । उनको ५ औं एकल चित्रकला प्रदर्शनी हो । वाग्मतीको सम्झना र कल्पना मिसाइएको चित्रहरूमा उनले केही नौला प्रयोग गरेका छन् ।
