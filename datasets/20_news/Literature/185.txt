तत्कालीन चिनियाँ जनसेनाले तिब्बत कब्जा गरेपछि दलाई लामासँगै ठूलो संख्यामा ब्बतीहरूले
आफ्नो थातथलो छाडेका थिए । नाटकमा भने यी सन्दर्भ छैनन् । तिब्बतबाट भागेर नेपाल र भारतका विभिन्न थलोमा अनागरिक भएर बाँच्दै गरेका सन्दर्भहरू मात्र नाटकमा बुनिएका छन् । नेपालका दृश्यहरूमा नेपाली समाजसित तिब्बती शरणार्थीहरूले घुलमिलका लागि गरेको प्रयास, उनीहरूको दु:ख, अतीत प्रेम, फर्किने आशा प्रस्तुत गरिएको छ भने भारतका विभिन्न सहरका दृश्यमा अनाहक ठगिनुपर्दाको पीडा, बाँच्नका लागि उनीहरूले गर्नुपरेका संघर्ष समेटिएका छन् । शरणार्थीहरूले आफूसँगै लिएर गएका तिब्बती खानेकुराको स्वाद भारतमा नयाँ र बिकाउ लागेको सन्दर्भ रोचक लाग्छ । त्यस्तै, नाटकले एक तिब्बती शरणार्थीसँग बर्मेली युवतीसितको प्रेमको सन्दर्भ उठाएर अन्तर्राष्ट्रिय भाइचारा, प्रेम र सद्भावलाई बल पुर्‍याउन खोजेको छ । सांस्कृतिक विम्ब, स्मृति र अतीत प्रेमको प्रयोगमार्फत नाटकलाई अरू बढी संवेगात्मक बनाउने प्रयास गरेकी छन् लुनिभाले ।n
