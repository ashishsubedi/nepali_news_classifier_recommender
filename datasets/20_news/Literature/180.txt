राजनीतिक विश्लेषक हरि शर्माका अनुसार, पढ्नु भनेको ऐकान्तिक कार्य हो । ‘तर समयानुसार पठन संस्कृति परिवर्तन हुँदै गएको छ,’ उनले भने, ‘अहिले एकल नभई सामूहिक पठनको संस्कृति विकास भइरहेको छ । पढ्नु भनेको पनि एउटा संस्कृति हो । सामूहिक ज्ञानको पूर्ति कसरी हुन्छ र कसरी धेरैलाई सामूहिक पठनमा जोड्ने भन्ने कुरा महत्त्वपूर्ण हुन्छ ।’

केदार शर्माले सहजीकरण गरेको अन्तरक्रियामा उनले आफ्नै उदाहरण दिँदै थपे, ‘सोसल साइन्स लाइब्रेरी सुरु गर्दा म दिनहुँ त्यहाँ कति जना नयाँ पाठक आए भनेर हेर्ने गर्थें । सामान्य रूपमा चलिरहेको थियो तर जब हामीले लेक्चर सिरिज सुरु गर्‍यौँ, त्यसपछि भने नयाँ विद्यार्थी वा पाठकहरू थुपै्र आए । त्यहाँबाट थाहा पायौँ, पढेर मात्रै नहुने रहेछ, अन्तरक्रिया वा सामूहिकता पनि चाहिने रहेछ ।’
