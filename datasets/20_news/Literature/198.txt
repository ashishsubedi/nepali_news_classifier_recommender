उहिलेको डयाट, भिनायल वा ग्रामोफोन डिस्क प्रविधिमा रेकर्ड गरिएका यी गीतलाई साउन्ड इन्जिनियर प्रदीप उपाध्यायले रि–मास्टरिङ गरेर डिजिटल भर्सनमा उतारेका थिए । यसरी सीडी एल्बम तयार भएको यादवले बताए । ‘जति सकिन्छ सुधार गरेका छौं,’ उनले भने, ‘अहिलेजस्तो मेकानिकल म्युजिक हुँदैनथ्यो, सबै अकस्टिक रेकर्डिङ भएकाले गीतमा छुट्टै मिठास सुनिन्छ ।’

उनले योसहित ‘लग्यो पछयौरी’ नामक अर्को एल्बम र ‘अनि एउटा लहर बिउँझन्छ’ शीर्षकको कविता संग्रह यही महिनाभित्र सार्वजनिक गर्दै छन् । यादवका शब्दमा बिजु बज्रले संगीत भरेका सातवटा गीत ‘लग्यो पछयौरी’ मा राखिनेछन् । तिनमा हेमन्त राना, धर्मेन्द्र सेवान, रेश्मा सुनुवार लगायतको स्वर रहनेछ ।
