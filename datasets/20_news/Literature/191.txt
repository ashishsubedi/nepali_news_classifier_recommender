प्रदर्शनीमा वरिष्ठ कवि एवं नेपाल प्रज्ञा प्रतिष्ठानका पूर्वकुलपति बैरागी काइँला पनि आइपुगेका थिए । उनले चार/पाँच हजार रुपैयाँका पुस्तक किनेर फर्कने क्रममा पानी पर्‍यो र प्रदर्शनीमै उनी अडिए ।

पछि बाहिर निस्कन खोज्दा कक्षको दुवै तर्फका ढोकाबाहिर आहार भइसकेकाले उनी ठूलो सकसका साथ निस्किए । जसोतसो बाटामा निस्किएपछि उनले ठट्टा गरे, ‘यति धेरै पानी भयो, तर्नै सकिएन । प्रधानमन्त्रीको पानीजहाज पर्खिंदापर्खिंदा यस्तो हाल भयो ।’
