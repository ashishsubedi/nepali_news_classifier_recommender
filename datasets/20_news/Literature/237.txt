भृकुटीमण्डपको प्रदर्शनी कक्षबाहिर शनिबार एउटा बस राखिएको थियो । यसको भित्र र बाहिर र्‍याकहरूमा पुस्तकहरू राखिएको थियो । यो बस आफैंमा एउटा लाइब्रेरी हो । लाइब्रेरीमा पहुँच नपुगेका विद्यार्थीहरूलाई पढ्ने अवसर दिनका लागि अमेरिकी दूतावासको सहयोगमा क्युहोटेजले मिलेर यो सञ्चालनमा ल्याएको बुक बसको इन्स्ट्रक्टर निष्ठा त्रिपाठीले बताइन् ।

उनका अनुसार यो सन् २०१३ को नोभेम्बरबाट सुरु गरेको हो । उनीहरूसँग यस्तै बस दुइटा रहेका छन्, एउटा ठूलो र एउटा सानो । ठूलो राजधानी बाहिर जान्छ र सानो राजधानीभित्रै घुम्छ । नेपाली, अंग्रेजी जुनियर लेभलका लागि हुने किताबहरू राखिएको उनले बताइन् ।
