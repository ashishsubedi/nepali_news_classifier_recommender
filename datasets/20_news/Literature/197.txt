पन्नाकाजीका फुटेज र पुराना तस्बिर राखेर भए पनि भिडियो बनाउने भन्दै यादवका छोरा सम्राट् लागिपरेका छन् । त्यस्तै, ‘जहाँ गए पनि तिमी...’ का गायक ओमविक्रम विष्टलाई भिडियोमा उतार्ने रहर गरिरहेका छन् खरेल बाबु–छोरा । ‘ऊ दुवै मृगौला बिग्रिएर अमेरिकामा उपचार गराइरहेको छ,’ यादवले भने, ‘ठीक भएर फर्किएपछि पिक्चर बनाउँछु ।’ एल्बममा ‘सत्य मर्दैन...’, ‘मुसुमुसु फूलमाया...’, ‘मानिसलाई जित्न...’ लगायत गीत संगृहीत छन् । यिनमा मधु क्षेत्री, कुमार बस्नेत, दीप श्रेष्ठ, धनबहादुर गोपाली, लोचन भट्टराई, पवित्रा सुब्बा, सुदेश शर्मा, नरेन्द्र प्यासी लगायतको स्वर छ । गोपाल योञ्जन, शिवशंकर, फत्तेमान, शक्ति वल्लभ, शम्भुजित बाँस्कोटा, मदन दीपबिम लगायतले संगीत भरेका गीत सुन्न सकिन्छ ।
