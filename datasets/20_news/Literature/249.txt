अमेरिकामा रहेर अध्ययन–अनुसन्धानमा व्यस्त दाहालको नौ अध्यायमा विभक्त उक्त पुस्तक अमेरिकी प्रकाशनगृह स्विब्रिसले छापेको हो ।
 अमेरिकामा स्नातकोत्तर र पीएचडी गरेका उनी भन्छन्, ‘नाकाबन्दीताका नेपालमा बस्दा दोस्रो तहको नागरिक महसुस भएपछि यो पुस्तक लेखेको हुँ ।
 ’ नेपालीहरू ‘हाइब्रिड कोलोनियालिजम’ मा रहेको उल्लेख गर्दै उनले केही नेताकै कारण नेपालीहरू दासतातर्फ उन्मुख रहेको विषयलाई प्रस्तुत गरेका छन् ।

नेपालमा कुनै समस्या आयो, द्विदेशीय सम्बन्धमा असजता आयो भने देखाउनका लागि नेपाली कांग्रेसलाई अगाडि ल्याइन्छ तर भित्री यथार्थ फरक रहेको पुस्तकमा दाबी गरिएको छ । ‘भौगोलिक विकटताले चीन सफल हुन सक्दैन भन्ने विषय पुरानो हो,’ दाहाल भन्छन्, ‘अब भूगोलले मुलुकको सहकार्यलाई रोक्न सक्दैन ।’
