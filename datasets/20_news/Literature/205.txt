आफ्नै एउटा फिगरमा उनले कागजको चुच्चो मुखमा राखेका छन् भने अर्कोमा चाहिँ काँधमा ‘काग’ को चित्र कोरेका छन् ।
 ‘मृत्युपछि आत्मसँग गरिने अन्तरसंवादलाई उनले यसरी चित्रमा देखाउन खोजेका हुँ,’ उनले भने । पृथ्वीका चित्रमा कलात्मकताभन्दा प्राविधिक पक्ष बढी हाबी छ । उनले आफ्नो थिमलाई बढी जोड दिएका छन् ।

बढ्दो आधुनिकताले समाज विस्तारै संवेदनाहीन बन्दै गएको सन्दर्भमाथि पनि उनले चित्रमार्फत व्यंग्य कसेका छन् । कुखुराको टाउको मानव शरीरमा जोडेर उनले मान्छेको मरण अचेल ब्रोइलरजस्तै सस्तो हुन थालेकोप्रति व्यंग्य गरेका छन् ।
