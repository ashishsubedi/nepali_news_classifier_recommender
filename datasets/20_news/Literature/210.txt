२०३६ देखि २०६२/६३ सम्मको अवधिमा नेपाली नारी कथामा राजनीतिक सन्दर्भका कथा रचना भएको देखिँदैन । तापनि, सामूहिक चेतनाका तहमा बदलिँदो विश्व राजनीतिक परिवेश र स्थानीय परिवेशगत भोगाइका अनुभवले नारी कथामा नवीन सोचको विकास भने गरेको त्रिपाठीको भनाइ थियो । उत्तरवर्ती नारीकथाले नारीका समस्या र पुरुषका समस्यालाई समान रूपले अघि ल्याउने क्रमको थालनीसमेत गरिरहेको उनको कार्यपत्रको निष्कर्ष थियो । कार्यपत्रमाथि डा. विन्दु शर्माले टिप्पणी गरेकी थिइन् ।s
