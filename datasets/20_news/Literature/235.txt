‘हुन त पुस्तकबाट पाइने ज्ञान पैसाभन्दा ठूलो हो,’ उनले भने, ‘तर पैसा नभएपछि त्यही पुस्तक किन्न गाह्रो हुँदो रहेछ । विद्यार्थीलाई त झनै गाह्रो हुन्छ महँगो किताब किनेर पढ्न ।’ उनी पैसा जम्मा गरेर फेरि किन्न आउने विचारमा छन् ।

ठिमीकी मोनिका रिमाल पनि प्रदर्शनीमा भेटिइन् । उनले अंग्रेजी पुस्तकहरू किन्दै थिइन् । पहिले नै इन्टरनेटमा सर्च गरेर कुन पुस्तक किन्ने भनेर निधो गरेर त्यही अनुसार बजेट बोकेर आएकी हुन् । उनले पहिलेपहिले प्रदर्शनीमा बुक कभर, पानाको क्वालिटी र पुस्तकको कभरमा लेखिएको अलिकति डिस्क्रिप्सन पढेर मात्रै पुस्तक किन्ने गरेकी थिइन्, तर अहिले उनले त्यस्तो गर्न छाडेकी छन् । उनले भनिन्, ‘पुस्तकको कभर, र पानाको क्वालिटी मात्रै भएर नहुने रैछ ।
