‘डबली’ लेखनमा सक्रिय इन्द्रध्वज क्षेत्री र जीवन क्षेत्रीले हालै सञ्चालनमा ल्याएको कफी सप हो, जहाँ परिकारसँगै पुस्तक पढ्न र किन्न पाइन्छ । उद्घाटनको पहिलो साता डबलीमा बहसहरू चलेका छन् । सुरुको दिन शनिबार केदारभक्त माथेमाले शिक्षाका विषयमा आफ्ना भनाइहरू राखे । दोस्रो दिन नारायण ढकालसँग साहित्यका विषयमै परिचर्चा भयो । तेस्रो दिन पनि साहित्यले ठाउँ पायो ।


सञ्चालक क्षेत्री दाजुभाइका अनुसार हरेक खालका विषयमा बहस चलाउने उद्देश्य डबलीको छ । ‘पढ्दा र बहस गर्दा भोकतिर्खा लागे खाने प्रबन्ध पनि हुनेछ भन्ने हो,’ इन्द्रध्वजले भने । राष्ट्रिय विषयका साथै स्थानीय मुद्दाहरूमा पनि बहसहरू चल्ने जीवन क्षेत्रीले बताए ।
