२००५ सालमा ‘पतन’ कथामार्फत देवकुमारी थापा कथा विधामा उदाएकी थिइन् । उनको आगमन र निरन्तरताले नेपाली कथामा नारी इतिहासलाई सशक्त ढंगले प्रस्तुत गरेको मानिन्छ । कार्यक्रममा देवकुमारी, पारिजात र प्रेमा शाह जस्ता स्रष्टा सधैं मार्गदर्शककै रूपमा रहने कथाकार माया ठकुरीले दाबी गरिन् । ‘देवकुमारीका कथामा सामाजिक जागरण आए ।
पारिजातले पुरानो ढर्रा भत्काउँदै शालीन प्रस्तुति र शैलीले समाजका पात्रहरूको संघर्ष, बाध्यता उजागर गरिन्,’ उनले भनिन्, ‘अहिले जति पनि नारी कथाकार छन्, सबैले उनीहरूलाई नै पछयाएका छन् ।’
