बाख्रा र कुखुरा व्यवसायमा रम्दै वस्ती दम्पती

बेसीशहर नपा २, पौडेलगाउँका निलप्रसाद वस्तीको दम्पतीको दैनिकी कुखुरा र बाख्राको स्यहारसुसारमै वित्छ । व्यवसायिक रुपमा कुखुरा र बाख्रा पालन व्यवसायमा लागेका वस्ती दम्पतीको व्यवसायसँगै आम्दानी पनि रहरलाग्दै छ ।

 वस्ती दम्पतीले २०७१ सालमा ७ ओटा बाख्राबाट सुरुवात गरिएको व्यवसायमा अहिले ४५ ओटा बाख्राहरु रहेका छन । खरी र जमुनापारी जातका बाख्राबाट उनीहरुले मनग्य आम्दानी लिँदै आएका छन । ‘यतिबेला २० ओटा बोकाहरु छन, यी सबैलाई औषत १० हजार रूपैयाँका दरले बेचेपनि २ लाख आम्दानी हुन्छ ।’ श्रीमती कृष्ण भन्छिन, ‘बाख्रा र कुखुराबाट मासिक ६० हजार रूपैयाँको हाराहारीमा आम्दानी लिँदै आएका छौँ ।’