कर्पोरेट कम्पनीमा ‘वेलनेश’ कार्यक्रमको अभाव

नयाँ दिल्ली (भारत) । भारतका धेरै जसो कर्पोरेट कम्पनीमा वेलनेश कार्यक्रमको अभाव देखिएको छ । कर्पोरेट क्षेत्रका आधाभन्दा बढी कर्मचारीहरूले कम्पनीमा आफ्ना लागि कुनै वेलनेश कार्यक्रम सञ्चालन नभएको बताएका छन् । एशोसिएटेड चेम्बर्स अफ कमर्श एण्ड इण्डष्ट्रिज ‘एसोछम’ले तयार पारेको ‘कर्पोरेट वेलनेश प्रोग्राम बेनेफिट्स टु अर्गनाइजेशन एण्ड इकोनोमी’ शीर्षकको प्रतिवेदमा यस्तो भनिएको हो । कम्पनीहरूले कर्पोरेट वेलनेश कार्यक्रम सञ्चालनमा ल्याउँदा कार्यालयमा कर्मचारीको अनुपस्थिति दरलाई १ प्रतिशत घटाएर सन् २०१८ भित्र कम्पनीहरूले २० अर्ब डलरको बचत गर्न सक्ने सर्वेक्षणमा पाइएको छ ।