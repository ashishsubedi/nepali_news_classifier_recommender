‘प्यासन’लाई पछ्याऊ भन्नु सबैभन्दा ठूलो झुट हो : क्युबन

काठमाडौं । आफ्नै प्रयासले अर्बपति भएका हुन् मार्क क्युबन । अमेरिकाको पिट्सबर्ग शहरमा श्रमिक परिवारमा जन्मिएका क्युबन अहिले अमेरिकाका प्रसिद्ध व्यापारी र लगानीकर्ता हुन् । उनको जीवनशैली देखेर धेरैले डाह गर्छन् । कुनै समय गोजीमा ६० डलरमात्रै भएका क्युबनसँग अहिले अर्बौं डलरको सम्पत्ति छ । सन् १९८० को दशकको शुरूमा कम्प्युटरको प्रयोग भर्खरै बढ्दै थियो । यस्तोमा ‘योर बिजनेश सफ्टवेयर कम्पनी’मा उनले काम थाले । काम गर्दै जाँदा कैयौं सफ्टवेयर क्लाइण्टसँग क्युबनले राम्रो सम्बन्ध बनाए । आफैले कुनै सफ्टवेयर व्यवसाय पो शुरू गर्न सकिन्छ कि भनेर उनले कम्पनीका क्लाइण्टसँग भेटघाट गर्न थाले ।