रोजगारीका लागि निर्यातमुखी कृषि

काठमाडौं । वैदेशिक रोजगारको क्रममा विदेशिएका नेपालीले पोष्ट गरेका तस्वीर हेर्दा धेरैलाई आजै विदेश गएर जस्तो काम भए पनि गरौं भन्ने लागेको हुन सक्छ । विदेशमा दुःख गर्दा हातमा केही बढी रकम र फेसबूकका फोटो त भरिएला तर त्यसले नेपाललाई भने परनिर्भर बनाउनेछ । नेपाल विकसित नभएकै कारण हरियो पासपोर्टधारी नेपालीले धेरै अपमान सहनुपरेको छ ।

वास्तवमा जति विदेशमा दुःख गरेर कमाइ गर्न सकिन्छ त्योभन्दा बढी आम्दानी नेपालमै गर्न सकिन्छ । सरकार, कर्मचारी र जनताले आ–आफ्नो दायित्व र कर्तव्य पूरा गर्ने हो भने नेपाल सन् २०३० सम्ममा विकासोन्मुख राष्ट्रको सूचीबाट माथि लैजान सकिने कुरामा विज्ञहरू सहमत छन् । यसका लागि नेपालले उत्पादनमा जोड दिनुपर्ने हुन्छ ।