कसरी दिने अन्तरवार्ता

जागीर दिनुभन्दा पहिले जुनसुकै संस्थाले पनि प्रत्यक्ष वा अप्रत्यक्ष रूपमा अन्तरवार्ता लिएकै हुन्छ । वास्तवमा अन्तरवार्ता नै रोजगारी पाउने आधार हुन्छ । त्यसैले, अन्तरवार्ता महत्त्वपूर्ण चरण हो ।

जुनसुकै निकायले पनि जागीर दिने कि नदिने भन्ने अन्तिम निर्णय अन्तरवार्ताबाट गर्ने गर्छन् । त्यसैले पनि अन्तरवार्ताका लागि तयारी गर्नुपर्छ । अन्तरवार्ता दिने क्रममा बोली अक्मकिने, ओठ–मुख सुक्ने, डर चिन्ता लाग्ने हुन्छ । यी समस्याबाट उन्मुक्ति पाउन पनि तयारी गर्नुपर्छ । विषयगत रूपमा राम्रो तयारी गर्दा पनि अन्तरवार्ताको समयमा उपयुक्त हाउभाउ नहुँदा सफल नहुने हुन्छ । यही कारणले कतिपय अवस्थामा पाइसकेको रोजगारीसमेत फुत्किने गर्छ ।