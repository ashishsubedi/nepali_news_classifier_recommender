व्यवस्थापन ज्ञान : बढी योग्यता भएका कर्मचारीबाट समस्या

काठमाडौं । स्नातकसम्म पढेको व्यक्तिले एनजीओ आईएनजीओलगायत धेरै तलब पाइने कार्यालयमा सहायक वा पियन तहको काम गरिरहेका हामीले देखेका छौं । कहिलेकाहिँ भनेको जस्तो काम नपाउँदा स्नातकोत्तर तह उत्तीर्ण गरेकाहरू पनि ससाना काममा अल्झिरहेका हुन्छन् । धेरै योग्यता चाहिने काम भएपनि उपयुक्त कर्मचारी नभेट्दा अदक्ष कर्मचारी राख्न रोजगारदाता पनि बाध्य हुन्छन् । धेरै योग्यता चाहिने काममा अदक्ष कर्मचारी राख्दा निकै समस्या हुन्छ । तर, थोरै योग्यता भए पुग्ने कामका लागि आवश्यकताभन्दा धेरै योग्यता भएका कर्मचारी भर्ती गर्नु पनि समस्याकारी नै हो । कहिलेकाहिँ हामी ‘ओभरक्वालिफाइड’ छौं भन्ने जान्दाजान्दै पनि त्यस्तो काम गर्छौं ।