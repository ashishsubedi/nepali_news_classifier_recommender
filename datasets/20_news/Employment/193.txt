कार्यस्थलमा हुने तनाव र निराकरणका उपाय

बढ्दो महँगी, पारिवारिक आवश्यकता, कामको चाप, हाकिमको मनोमानी, न्यून तलब, पदोन्नतिलगायत यावत् कुराले कार्यस्थलमा तनाव हुने गर्छ । तनावको कारण सहकर्मीहरूसँग दूरी बढ्ने र परिवारमा किचलोको समस्या पनि आइपर्छ ।

समस्याहरू एकैपटक ओइरिँदा टाउको दुख्ने र कामप्रतिको अरुचि बढ्दा थप तनाव हुने अनुभव धेरैले भोगका हुन्छन् । व्यक्तिगत, सामाजिक तथा कार्यस्थल वातावरणका कारण उत्पन्न हुने तनावसँग जुझ्न नसक्दा आफ्नो करीअरमै धक्का पर्ने सम्भावना उत्तिकै हुन्छ । कर्मचारी र कामदारमा सबैभन्दा पहिले बजार भाउअनुसार तलबभत्ता नबढ्दा व्यक्तिगत र पारिवारिक तनाव हुने गर्छ । सामाजिक दायित्व बढी भएका कर्मचारी वा कामदारले ती दायित्व पूरा गर्न नसक्दा पनि तनाव बेहोर्नुपर्ने हुन्छ । भनेका बेला बिदा नपाउँदा, कार्यालय प्रमुख र सहकर्मीसँग सम्बन्ध बिगिँ्रदा कर्मचारीमा तनाव देखिने गरेको छ । कार्यथलोमा इमानदार भएर काम गर्दा वा कुनै काम गर्न र नगर्न भन्दै आउने धम्कीले पनि कर्मचारीमा तनाव हुने गरेको पाइन्छ ।