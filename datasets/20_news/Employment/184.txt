राष्ट्रिय वाणिज्य बैङ्कमा जागीरको अवसर

 राष्ट्रिय वाणिज्य बैङ्कले २ सय ४९ जनाको दरबन्दी पूर्तिका लागि दरखास्त आह्वान गरेको छ । बैङ्कको केन्द्रीय कार्यालय, क्षेत्रीय कार्यालय र शाखा कार्यालयमा रिक्त रहेका विभिन्न पदका लागि दरखास्त आह्वान गरिएको हो । बैङ्कको मानव संसाधन विभागले मङ्गलवार जारी गरेको सूचनाअनुसार सहायक प्रबन्धक ६९ जना, वरिष्ठ सहायक १९ जना, वरिष्ठ सहायक (नगद) ५० जना, वरिष्ठ सहायक (कम्प्युटर अपरेटर) ६ जना, सहायक ५५ जना र सहायक (नगद) ५० जना बैङ्कलाई आवश्यक परेको छ ।