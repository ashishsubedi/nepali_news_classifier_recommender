यसरी बनौं सफल उद्यमी

आफूले काम गर्ने कार्यक्षेत्रको मालिक आफै हुने धेरैको चाहना हुन्छ । उद्यमशीलताको विकास भएको देश अन्य मुलुकको तुलनामा चाँडै समृद्ध भएको विभिन्न अध्ययनले देखाएका छन् । अमेरिका, जापानजस्ता मुलुक समृद्ध बन्नुमा त्यहाँ भएको उद्यमशीलताको विकास प्रमुख कारण मानिन्छ । त्यहाँ प्रत्येक तीनजना मानिसमध्ये एकजना व्यवसायमा संलग्न रहने गरेको देखिएको छ । नेपालको उद्यमशीलता अन्य शुरुआती अवस्थामै छ । यहाँ उद्यमशीलता विकास नहुनुमा शिक्षा प्रणाली नै दोषी रहेको धेरैले गुनासो गर्छन् । कारणहरू जेसुकै भए पनि नेपाल उद्यमशीलता विकासमा धेरै मुलुकभन्दा पछि रहेको नकार्न सकिन्न । एकथरी मानिस धेरैपटक आफू उद्यमी बन्ने सपना त देख्छन् । तर, रोजगारी पाएपछि उद्यमी बन्ने सपना त्याग्दै जान्छन् । किनकि, उद्यमी बन्नु एकप्रकारले जोखीमयुक्त काममा आफूलाई संलग्न गराउनु हो । त्योभन्दा रोजगार मात्र हुनुमा जीवन सहज हुन्छ । समाजमा अर्काथरी मानिस पनि छन्, जो चाँडै आफूले मन पराएको काम शुरू गर्ने निष्कर्षमा पुग्छन् । जीवनको उद्देश्यलाई कामसँग जोड्छन् र काम÷व्यवसायको शुरुआत गर्छन् । उद्यमशीलता कसरी विकास गर्ने त ? हामीमध्ये कतिलाई यसको शुरुआत गर्ने तरीका थाहा नहुन सक्छ । तपार्इंलाई पनि उद्यमी बन्न मन छ । तर, कसरी शुरू गर्ने पत्तो पाइरहनुभएको छैन भने निराश नहुनुहोस् । व्यवसाय शुरू गर्नतिर लाग्नुहोस् । त्यसका लागि आन्त्रपे्रनर डटकमले आठओटा सुझाव दिएको छ ।