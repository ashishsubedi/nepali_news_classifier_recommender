कर्मचारीलाई प्रेरणा दिने तरीका

व्यवसायलाई सफलतापूर्वक सञ्चालन गर्न ‘प्रेरणा’ले प्रमुख भूमिका खेलिरहेको हुन्छ । यसले कर्मचारीलाई त्यो स्तरमा पुर्‍याउन सहयोग गर्छ जुन स्तरबाट कम्पनीले कर्मचारीबाट धेरैभन्दा धेरै लाभ लिन सक्छन् । प्रायः प्रेरणा भन्ने शब्द सुन्नासाथ हामी सबैको दिमागमा पैसाको तस्वीर आउँछ । त्यसैले कर्मचारीका लागि सबैभन्दा महत्त्वपूर्ण कुरा पैसा नै हो कि भन्ने धेरैको सोच पनि हुन्छ । पक्कै पनि पैसा महत्त्वपूर्ण छ र यो प्रेरणाको प्रमुख तत्त्व पनि हो । तर, कम्पनीले कर्मचारीबाट आफूले चाहेको परिणाम निकाल्न उनीहरूलाई प्रेरणा दिने खालका अरू तत्त्व पनि दिन आवश्यक छ । त्यसैले कर्मचारीलाई पैसाले मात्र प्रेरित गर्दैन भन्ने कुरा बुझ्न आवश्यक छ ।