जबर्जस्ती बिहानै उठ्दाका फाइदा/बेफाइदा

सफल हुन बिहान सबेरै उठ्ने बानी गर्नुपर्छ भनेर हामीले सानैदेखि सुन्दै आएका छौं । पूर्वीय सभ्यतामा बेलुका चाँडै सुत्नुपर्छ र बिहान सबेरै उठ्नुपर्छ भन्ने मान्यता छ । विश्वमा सर्वाधिक धनी र सफल भएका केही व्यक्तिहरूको दैनिकीलाई केलाउँदै पनि धेरैजसो सबेरै उठ्ने गरेको पाइन्छ । हुन पनि एप्पल इङ्कका सीईओ टिम कुक सबेरै पौने ४ बजे उठ्छन् । फियाटका सीईओ सेर्गियो मार्चिआने त झन् साढे ३ बजे नै उठ्छन् । भर्जिन ग्रूपका मालिक रिचार्ड ब्रान्सन पनि ‘अर्ली बर्ड’ नै हुन् । यसले पनि धेरै मानिसलाई बिहानै उठ्न प्रेरित गरेको हुनुपर्छ ।