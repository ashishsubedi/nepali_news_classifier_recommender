रोडपतिबाट करोडपति : चाउ छुन्फईको सफलताको रहस्य

चाउ छुन्फईको जीवनकथा त्याग, सफल हुने भोक र दृढताले भरिपूर्ण छ । 
चीनको हुनान प्रान्तको सियाङसियाङमा गरीब परिवारमा जन्मिएकी चाउ अहिले 
चीनको सबैभन्दा धनी महिला हुन् । फोब्र्सले केही दिनअघि यस वर्षका अर्बपतिको 
सूची ‘रिचलिष्ट–२०१८’ सार्वजनिक गरेको थियो । सूचीमा आफ्नै मिहिनेतले अर्बपति बन्ने 
महिलाहरूमा चाउ विश्वमै सबैभन्दा अगाडि छिन् । कुनै समय के खाऊँ के लाऊँ भन्ने स्थितिमा 
रहेकी उनी अहिले अर्बौं डलरकी मालिक्नी बनेकी छिन् । टेस्ला, एप्पल र सामसुङलगायत 
कम्पनीलाई टचस्क्रिन आपूर्ति गर्ने कम्पनी लेन्स टेक्नोलोजी उनले नै खडा गरेकी हुन् । 
तर, यो स्थितिमा आइपुग्दासम्म उनको यात्रा धेरै सहज भने थिएन । ४८ वर्षीया उनी आफ्नो 
सफलताको सारा श्रेय ‘दृढता’लाई दिन्छिन् ।