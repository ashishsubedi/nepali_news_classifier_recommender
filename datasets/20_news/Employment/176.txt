सामान्य मानिसलाई समेत सफल सीईओ बनाउने बानी

सानो बालकलाई तिमी ठूलो भएर के बन्छौं भनेर सोध्दा उसले कस्तो उत्तर देला ? कसैले डाक्टर बन्छु भन्लान् अनि कसैले पाइलट । कसैले इञ्जिनियर अनि कसैले शिक्षक । आफूलाई जे गर्दा खुशी लाग्छ त्यही गर्छु भन्ने उत्तर आउँछ । भविष्यमा म कुनै कम्पनी चलाउँछु वा सीईओ बन्छु भनेर बताउनेको सङ्ख्या हाम्रो परिवेशमा अलि कम नै छ । तैपनि, अहिले सफल भएका सबै सीईओले सानै उमेरमा आफू सीईओ नै बन्छु भन्ने ठानेर राम्रो पढाइ गर्छन् भन्ने आम धारणा छ । सीईओ शक्तिशाली र शिष्ट हुन्छन्, हिम्मतिला हुन्छन्, तिनीहरू बहिर्मुखी हुन्छन् र तिनीहरूको बायोडाटामा कतै केही त्रुटि हुँदैन भन्ने सोच हामीमध्ये धेरैको छ ।