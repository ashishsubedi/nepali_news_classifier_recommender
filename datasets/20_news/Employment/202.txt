व्यवस्थापन ज्ञान : सफल उद्यमीले भिन्नै तरीकाले गर्ने ७ काम

उद्यमीले अर्थतन्त्रमा महत्त्वपूर्ण भूमिका निर्वाह गरिरहेका हुन्छन् । यिनीहरू त्यस्ता व्यक्ति हुन् जोसँग वर्तमान र भोलिको समयमा बजारको आवश्यकताबारे अनुमान लगाउने खुबी र कौशल हुन्छ । यसैका आधारमा उनीहरू बजारमा नयाँ विचार प्रेषित गर्न पनि माहिर हुन्छन् । व्यवसायसँगै जोखीम पनि जोडिएर आउँछ । स्टार्टअपमा आउन सक्ने जोखीमको सफलतापूर्वक सामना गर्ने उद्यमीले नाम र दाम दुवै कमाउँछन् र व्यवसाय वृद्घिका अवसर पनि लगातार पाइ नै रहन्छन् । तर, जोखीम उठाउन नसक्ने उद्यमीलाई भने व्यवसायमा घाटा हुनुका साथै बजारमा उसको प्राथमिकता र महत्त्व पनि घट्दै जान्छ । सफल उद्यमीको सोच र उनीहरूले गर्ने काम सामान्य मानिसको भन्दा भिन्नै हुन्छ र त्यही भएर उनीहरू सफल हुन्छन् ।