उद्योग मन्त्रालयले ५० हजार रोजगारी सिर्जना गर्ने

उद्योग मन्त्रालयले विभिन्न सीप र उद्यममार्फत ५० हजार युवा तथा महिलाका लागि रोजगारी सिर्जना गर्ने बताएको  छ । कार्ययोजनाको कार्यान्वयनका बारेमा जानकारी गराउँदै मन्त्री नवीन्द्रराज जोशीले तत्काल ११ हजार ४ सय ५० जनालाई छ महीनाभित्र रोजगारीका लागि तयार गर्ने बताए ।  

मन्त्री जोशीले पद सम्हालेपछि गत भदौ २६ गते समयसीमा निर्धारण गरी मन्त्रालयका कार्ययोजना सार्वजनिक गरेका थिए । कार्ययोजनाको कार्यान्वयनका बारेमा सोमवार मन्त्रालयले पत्रकार सम्मेलन गरी उल्लेख्य प्रगति भएको बताएको छ । मन्त्री जोशीले नेपालका स्वदेशी तथा वैदेशिक लगानीका लागि राम्रो वातावरण बनेको बताउँदै आगामी फागुन १९ र २० गते नेपालमा अन्तरराष्ट्रिय लगानीकर्ताको सम्मेलन गरिने जानकारी गराए ।