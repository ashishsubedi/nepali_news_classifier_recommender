रोजगारदाताले खोज्छन् यस्ता गुण

राम्रो काम पाउन तपाईंले छनोट प्रक्रियाका थुप्रै चरणहरू चर्काे प्रतिस्पर्धामाझ पार गर्नुपर्ने हुन्छ । छनोटमा पर्न योग्यता भएर मात्र पुग्दैन । रोजगारदाताको दृष्टिमा तपाईं सबैभन्दा उत्कृष्ट उम्मेदवार पनि ठहरिनुपर्छ । धेरैजसो व्यक्तिको ध्यान आफ्नै आवश्यकतामा केन्द्रित हुन्छ अनि उसले सम्भाव्य रोजगारदातालाई ती आवश्यकता परिपूर्ति गर्ने एउटा माध्यमको रूपमा हेरेको हुन्छ । यस्तोमा तपाईंले आफ्नो योग्यतालाई भन्दा पनि आवश्यकतालाई प्रस्तुत गर्ने सम्भावना रहन्छ । त्यसैले, तपाईंले आफ्नोे योग्यताको वर्णन गर्न प्रयोग गरेको भाषामा रोजगारदाताको भाषा प्रतिविम्बित हुनुपर्छ । उम्मेदवारको प्राविधिक क्षमता, नेतृत्व क्षमता, विनम्रता, स्पष्टता जस्ता योग्यता नै रोजगारदाताको भाषा हो । रोजगारदाताले सम्भावित कामदारमा यिनै गुण खोज्ने गर्छन् । 