युथ भिजनमार्फत अबको ५ वर्षमा ५० प्रतिशत युवाले पाउने भए स्वदेशमै स्वरोजगार

नेपाल सरकार युवा तथा खेलकुद मन्त्रालय अन्तरगत गठन भएको राष्ट्रिय युवा परिषद्ले युथ भिजनमार्फत अबको पाँच वर्षमा ५० प्रतिशत युवालाई स्वदेशमै स्वरोजगार बनाउने बताएको छ ।

युवाका मुद्धा, युवा नीति, युथ भिजन, राष्ट्रिय युवा परिषद् कार्यक्रमका बारेमा सोमवार प्रदेश नं. ६ र ७ को धनगढीमा आयोजना गरेको पत्रकार सम्मेलनमा राष्ट्रिय युवा परिषद्का कार्यकारी उपाध्यक्ष माधाव ढुंगेलले आर्थिक वर्ष २०७३÷०७४ को वार्षिक कार्यक्रम सार्वजनिक गर्दै १६ देखि ४० वर्ष उमेर समूहका ४०.३५ प्रतिशत युवालाई लक्षित गरी नेपाल सरकारले युथ भिजन २०२५, राष्ट्रिय युवा नीति २०७२, राष्ट्रिय युवा परिषद ऐन २०७२ तथा राष्ट्रिय युवा परिषद नियमावली २०७३ लागू गरेको जानकारी गराए ।