व्यवस्थापन ज्ञान : करियर विकासमा सामाजिक सञ्जालको उपयोग

सामाजिक सञ्जालले कार्यालयको दैनिक कामबाट तपाईंको ध्यान भङ्ग गराउन सक्छ । तर, यसलाई सही तरीकाले प्रयोग गर्ने हो भने यो तपाईंको करियर विकासमा सहयोगी साबित हुन सक्छ । यसको मतलब सामाजिक सञ्जाल लिङ्क्डइनमा आफ्नो रिज्युम हाल्ने मात्रै वा आफ्ना हाकिमको रुचि भएको विषयलाई आफ्नो फेसबूकमा ‘लाइक’ गर्ने मात्र होइन । सामाजिक सञ्जालमा आफ्नो प्रोफाइललाई व्यावसायिक देखाउने त ‘पहिलो कदम’मात्र हो भन्छ सामाजिक सञ्जाल व्यवस्थापन गर्ने प्लेटफर्म हूटसुइट । तर, यसको माध्यमबाट आफ्नो ‘व्यावसायिक ब्राण्ड’ निर्माण गर्न सक्नुभयो भने तपाईं पृथक् देखिनुहुन्छ । यो उपलब्धि केही सरल कदमलाई पछ्याएर पाउन सकिने हूटसुइटमा एशिया प्रशान्त क्षेत्रका लागि वृद्धि र मार्केटिङका वरिष्ठ निर्देशक रोजर ग्राहमले बताएका छन् ।