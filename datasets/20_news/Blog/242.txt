यसपालिको विश्वकप : महारथीहरु पहिलो खेलमै जितबाट वञ्चित, तोडिएला ‘सिन्डिकेट?’
रसियामा भइरहेको यसपालिको विश्वकप अरु विश्वकपभन्दा फरक हुँदैछ। यसपालि महारथीहरु पहिलो खेलमै जितबाट वञ्चित भइसकेका छन्। नेपालीहरु सबैभन्दा बढी फ्यान छन् अर्जेन्टिना र ब्राजिलका। अर्जेन्टिनालाई जिताउन र्‍याली र पूजापाठसमेत भएको देखियो सामाजिक सञ्जालमा। तर अर्जेन्टिनाले आइसल्यान्डको पहिलो खेल जित्न सकेन। मेस्सीले पेनाल्टी मिस गरे। अर्जेन्टिना र ब्राजिलका फ्यानहरु कांग्रेस-कम्युनिस्ट जस्ता हुन्छन्। अर्जेन्टिना जित्न नसक्दा ब्राजिली फ्यानहरु उफ्रिएका थिए। तर ब्राजिलले पनि पहिलो खेल जित्न सकेन। ब्राजिल पनि स्विट्जरल्यान्डसँग २० औँ मिनेटमा लिएको अग्रताका बावजुद बराबरीमा रोकियो। 

