ताङतिङ गाउँका मनमोहक दृश्य
गुरुङ गाउँहरु पाहुना सत्कारमा उत्कृष्ट हुन्छन्। ताङतिङ नहुने कुरै भएन। यो कास्की जिल्लाको मादी गाउँपालिकामा पर्दछ। मोटर नचले पनि पोखराबाट ६-८ घन्टामा हिंडेर नै पुगिन्छ। तर गाडीहरु नियमित चलिरहन्छन्। बिहान ८ बजे र बेलुकी ४ बजे नियमित बसहरु नै चल्छन्। १७० रुपैया प्रति व्यक्ति तिरे गाउँ पुगिन्छ। करिब ५००० तिरेर रिजर्भ गरे कुनै पनि बेला जिपहरू गाउँसम्म पुग्छन्।

