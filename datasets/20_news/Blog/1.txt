अर्जेन्टिनाको जर्सी लगाएर नेविसंघको आन्दोलन
पेट्रोलियम पदार्थमा मूल्यवृद्धिविरुद्ध कांग्रेसको विद्यार्थी संगठन नेविसंघ यतिखेर आन्दोलनमा छ। आन्दोलनका क्रममा भक्तपुरमा भने रमाइलो दृश्य देखियो। नेविसंघले निकालेको मसाल जुलसमा एक आन्दोलनकारी अग्रपंक्तिमा अर्जेन्टिनाको जर्सी लगाएर उपस्थित थिए। विश्वकप नजिकिँदैछ। जर्सी बिक्री बढेको छ, त्यो त जगजाहेर छ। तर आन्दोलनमा समेत जर्सी लगाएर आएको देख्दा भने अनौठो नै देखियो। प्रदर्शनकारीहरुलाई प्रहरीले लखेटेको पनि थियो। तर धन्न यी अर्जेन्टिनी फ्यान आन्दोलनकारीलाई केही भएन। पछि कोणसभामा भाषण गर्न पाए।

