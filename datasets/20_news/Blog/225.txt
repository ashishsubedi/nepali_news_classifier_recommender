एकै दिन उपेन्द्र यादव मन्त्रीमा घटुवा अनि फेरि उपप्रममा बढुवा
उपेन्द्र यादव अहिले संघीय समाजवादी फोरम नेपालका अध्यक्ष हुन्। उनी पूर्व उपप्रधानमन्त्री हुन्। झलनाथ खनाल नेतृत्वको सरकारमा उपप्रधानमन्त्री भएका थिए। उपप्रधानमन्त्री भइसकेका यादव आज मन्त्रीमा घटुवा भएका थिए। राष्ट्रपति कार्यालयले शुक्रबार दिउँसो जारी गरेको विज्ञप्तिमा उनको पद मन्त्री र कार्यविभाजनमा स्वास्थ्य तथा जनसंख्या मन्त्रालय मात्र लेखिएको थियो। तर यो व्यहोराको शपथ लिनुअघि नै उनी फेरि उपप्रधानमन्त्रीमा बढुवा भइहाले। घटुवा र बढुवाको अवधि केही घण्टामा सीमित रह्यो।

