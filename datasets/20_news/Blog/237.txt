क्रिकेटमय वर्ष

हामीले धेरै अघिदेखि देखेको एउटा सपना पूरा भएको छ, राष्ट्रिय क्रिकेट टिमका कप्तान पारस खड्काको यो प्रतिक्रियाले देखाउँछ, वर्ष २०७४ नेपाली क्रिकेटका लागि मात्र होइन, समग्र नेपाली खेलकुदका लागि कस्तो रह्यो ? साँच्चै वर्ष २०७४ पूर्णत: क्रिकेटमय रह्यो र यही कारणले यो वर्षलाई सम्झिनेछ । यो वर्ष नेपाली क्रिकेटमा ठूलो सफलता र अवसरका रूपमा अगाडि आएको छ र त्यो हो— अन्तर्राष्ट्रिय क्रिकेट काउन्सिल (आईसीसी) बाट वान डे टिमको मान्यता । 

