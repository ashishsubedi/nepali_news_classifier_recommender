टिम चौराहाको ह्याट्रिक


कुनै पनि स्थितिमा लगातार उपाधि जित्नु सजिलो हुँदैन । खेलकुदमा कसैले लगातार तीन पटक उपाधि जितेर ह्याट्रिक गर्छ भने त्यो अद्वितीय मानिन्छ । धनगढीमा यस्तै उपलब्धि हात पार्ने काम गर्‍यो, टिम चौराहा धनगढीले । उसले धनगढी प्रिमियर लिग (डीपीएल) को अहिलेको दुई संस्करण र यसअघिको धनगढी प्रिमियर लिगको उपाधि लगातार जितेको हो । यसपटक पनि डीपीएल–टुमाथि उसको कब्जा शानदार रह्यो । फाइनलमा चौराहाले काठमाडौं गोल्डेन्सलाई २१ रनले हराएको थियो । 

