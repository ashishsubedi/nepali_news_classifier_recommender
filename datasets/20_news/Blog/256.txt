आइफोनमा चिप्लिएका मन्त्रीले फड्किए २७ दिन : ३ र ३० मा फेरि चिप्लिए, भारतलाई ‘भाले’ दिन लागेका कि ‘भालु’?
अचेल सूचना तथा सञ्चार प्रविधि मन्त्री जो कि सरकारका प्रवक्ता पनि हुन्, को निकै चर्चा छ। सम्पति विवरणमा ‘सामसुङको आइफोन’ छ भनेर लेखेका मन्त्री गोकुल बाँस्कोटा प्रविधिमैत्री छन्। प्रधानमन्त्री केपी ओलीले ल्यापटप चलाउन नजान्नेलाई मन्त्री नबनाउने घोषणा गरेका थिए। प्रवक्ता मन्त्री गोकुल बाँस्कोटाज्यु चाहिँ प्याड लिएर बैठकबाट बाहिरिन्छन् अनि सञ्चारकर्मीहरुसामु बैठकका खोल्न मिल्ने जति निर्णय खोल्दै जान्छन्। पहिलो बूँदामा नै उनले भन्छन्, ‘संघीय संसदको संयुक्त बैठक र संयुक्त समिति कार्यसञ्चालन नियमावली २०७५ पारित गर्ने प्रयोजनका लागि संघीय संसदको दुवै सदनको संयुक्त बैठक संवत् २०७५ असार ३० गते अपराह्न ४ बजे अन्तर्राष्ट्रिय सम्मेलन केन्द्र नयाँ बानेश्वरमा बोलाउन सम्माननीय राष्ट्रपतिज्यु समक्ष सिफारिश गर्ने निर्णय गरियो।'
