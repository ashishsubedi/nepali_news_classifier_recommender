विवादै विवादको आईपीएल

आईपीएललाई ललित मोदीको सोच मानिन्छ । उनकै उत्कृष्ट योजनाअनुरुप अहिलेको आईपीएलको जन्म भएको थियो, तर विवादबीच मोदी सन् २००९ मा आईपीएल छाड्न बाध्य भए । त्यति मात्र होइन, मोदीको स्थिति कतिसम्म नाजुक भयो भने उनी भारत नै छाड्न बाध्य तुल्याइए र अहिले लन्डनमा निर्वासित जीवन व्यतीत गरिरहेका छन् । अहिले पनि उनी लन्डनबाट आईपीएलाई विवादमा तान्ने प्रयास गरिरहन्छन् । आईपीएल छाड्नुअघि उनीमाथि आर्थिक हिनामिनाको आरोप लागेको थियो । मोदीमाथि घुस लिएको, गलत अनुबन्ध गरेको, बाजी राखेको र गलत रूपमा पैसा सापटी दिएको आरोप थियो र पछि त्यो पुष्टि पनि भयो । 

