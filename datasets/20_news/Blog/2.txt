समृद्ध नेपाल : टिभीको कार्यक्रमको लोगो फाइभ स्टार होटलमा सार्वजनिक, प्रधानमन्त्री प्रमुख अतिथि
राजालाई फाल्ने आन्दोलन हुँदा ‘नयाँ नेपाल’ शब्द खुबै चलेको थियो। अब यो शब्द पुरानो भयो। अचेल त समृद्धि शब्द खुबै चलेको छ। ‘समृद्ध नेपाल, सुखी नेपाली’ नारा त छिमेकी देश भारतका प्रधानमन्त्री मोदीले समेत भट्याइरहन्थे यता आउँदा। नारामात्र लगाएर भएन, काम पनि हुनुपर्‍यो, व्यवहारमा पनि देखिनु पर्‍यो। त्यही भएर अचेल समृद्धिका लक्षणहरु विभिन्न कार्यक्रमहरुमा देखिन थालेको छ। आज सोमबारकै उदाहरण लिउँ। आज एउटा टिभी कार्यक्रमको लोगो सार्वजनिक गर्ने इभेन्ट फाइभ स्टार सोल्टी होटलमा भयो। त्यसमा प्रमुख अतिथि थिए स्वयं प्रधानमन्त्री केपी शर्मा ओली।

