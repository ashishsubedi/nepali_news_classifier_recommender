हल्लैहल्लामा नमरेको मान्छेलाई श्रद्धाञ्जलि
शुक्रबार राति एक्कासी हल्ला फैलियो- डा. उपेन्द्र देवकोटाको निधन भयो। विश्वासिलो स्रोत केही नभए पनि फेसबुक र ट्विटर चलाउनेहरुलाई हो कि हैन भनेर पुष्टि गरिरहने धैर्य थिएन, भटाभट श्रद्धाञ्जलि दिन थालिहाले। यसो गर्नेमा सर्वसाधारणमात्र हैन, नेताहरु पनि थिए। राष्ट्रिय सभा सदस्य कोमल ओलीले समेत फेसबुकमा स्टायटस लेखेर श्रद्धाञ्जलि दिन भ्याए। वास्तवमा देवकोटाको अवस्था गम्भीर भए पनि जीवितै थिए। जिउँदै छँदा श्रद्धाञ्जलि दिन गरिएको हतारले उनी उपचाररत न्युरो अस्पताल, बाँसबारीलाई समेत हैरान बनायो।

