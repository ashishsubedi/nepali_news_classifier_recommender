बिहान २ बजेदेखि सकियो एक महिने मलमास, माछा अवतार लिएको ठाउँको मेला पनि सिद्धियो
तपाईँलाई थाहा छ यो कुन ठाउँ हो? यो काठमाडौँ महानगरपालिकाको कलंकी कटेपछि सुरु हुने चन्द्रागिरी नगरपालिकामा पर्ने मत्स्यनारायण मन्दिरको दृश्य हो। भगवान विष्णुले माछा अवतार लिएको ठाउँ भनिन्छ यसलाई। यहाँ विगत एक महिनादेखि मेला लागेको थियो। ३० जेठदेखि बल्ल सकियो। हरेक मलमास अर्थात् अधिकमासका बेला यहाँ मेला लाग्छ। जेठ १ गते मंगलबार बेलुकी पाँच बजेर ५३ मिनेटदेखि शुरु भएको अधिकमास आज राति दुई बजे समाप्त हुने नेपाल पञ्चाङ्ग निर्णायक समितिले जनाएको छ। योसँगै बुधबारदेखि मलमास पनि सकिएको छ।

