
﻿श्रावण १३, काठमाण्डौं । नेकपा एमालेका अध्यक्ष केपी शर्मा ओली सिंगापुरबाट स्वास्थ्य उपचार गरी स्वदेश फर्किनु भएको छ । अध्यक्ष ओलीको फंगल संक्रमणका कारण दाहिने हात सुन्निए पछि गत साता थप उपचारको लागि उहाँ सिंगापुर जानु भएको थियो । अध्यक्ष ओलीले सरकार गठनको क्रममा नेपाली कांग्रेससंग भएको सात बूँदे सहमति तत्काल कार्यन्वयन हुनु पर्ने पनि बताउनु भयो । नेपाली कांग्रेस र नेकपा एमाले बिच गत माघ २६ गते भएको सात बूँदे सहमतिमा वर्तमान राष्ट्रपति, उपराष्ट्रपतिलाई संविधान सभाले अनुमोदन गर्ने र एकवर्ष पछि राष्ट्रपति, उपराष्ट्रपति, प्रधानमन्त्री र सभामुखको नयाँ निर्वाचन गर्ने उल्लेख छ । उहाँले संविधानसभाको २६ जना सभासद्हरु पनि चाँडै नै मनोनयन हुने बताउनु भयो ।
