
﻿माओवादी केन्द्रका दिवंगत नेता भक्तिप्रसाद पाण्डेप्रति श्रद्धाञ्जली अर्पण गर्दै प्रधानमन्त्री प्रचण्ड । तस्वीर: कविन अधिकारी/अनलाइनखबर
३० कात्तिक, काठमाडौं । नेकपा माओवादी केन्द्रले मंगलबार पार्टीका दिवंगत नेता भक्तिप्रसाद पाण्डेको श्रद्धाञ्जली कार्यक्रम आयोजना गरेको छ । माओवादी केन्द्रले पार्टी केन्द्रीय कार्यालय पेरिसडाँडा परिसरमा पाण्डेको श्रद्धाञ्जली कार्यक्रम राखेको हो ।
प्रधानमन्त्री एवम् माओवादी केन्द्रका अध्यक्ष पुष्पकमल दाहाल ‘प्रचण्ड’ले दिवंगत नेता भक्तिप्रसाद पाण्डेको पार्थिव शरीरमा पार्टीको झण्डा ओढाएर श्रद्धाञ्जली अर्पण गरेका छन् ।
कार्यक्रममा प्रधानमन्त्री प्रचण्डसहित पूर्वसभामुख एवम् एमाले संसदीय दलका उपनेता सुभास नेम्वाङ, नयाँ शक्ति नेपालकी हिसिला यमी लगायतका नेता-कार्यकर्ताहरुको सहभागीता छ ।

क्यान्सर रोगबाट पीडित पाण्डेको सोमबार ललितपुरको हरिसिद्धिस्थित क्यान्सर अस्पतालमा उपचारको क्रममा निधन भएको थियो ।
उनी माओवादी केन्द्रका सांसद समेत हुन् ।
