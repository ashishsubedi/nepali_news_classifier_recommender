
﻿काठमाडौं : लामो दूरीका धावक एवम् कीर्तिमानी विश्वपर्वतारोही सञ्जय पण्डितले एमाले अध्यक्ष केपी शर्मा ओलीलाई सर्वोच्च शिखर सगरमाथाको ढुंगा उपहार दिएका छन् ।उनले सगरमाथासँगै अमेरिकी महादेशको सर्वोच्च शिखरको ढुंगा पनि ओलीलार्इ उपहारस्वरूप प्रदान गरेका छन् ।

ढुंगा हस्तान्तरण कार्यक्रममा ओलीले सञ्जयको संसारका हिमाल जित्ने अभियानलाई सहयोग गर्ने बताए ।सात महादेशीय सर्वोच्च शिखरको आरोहणमा रहेका पण्डितले अब अन्टार्टिका महादेशको माउन्ट भिन्सान मासिफ चढ्दैछन् ।

यो हिमाल उनको सातवटा महादेशका हिमाल चढ्ने यात्राको अन्तिम गन्तब्य हो । सञ्जय सो हिमाल चढ्न सन् २०१५ को अन्त्यमा त्यसतर्फ जाने भएका छन् ।
