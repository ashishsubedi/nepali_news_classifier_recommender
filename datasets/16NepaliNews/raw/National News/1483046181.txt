
﻿राजविराज, १४ पुस । सप्तरी क्रिकेट संघको समन्वय तथा लायन्स क्रिकेट एकेडेमी राजविराजको आयोजनामा राजविराज स्थित रंगशालामा जारी अन्तर विद्यालय क्रिकेट प्रतियोगिता अन्तर्गत विहिवार सम्पन्न खेलमा गौतम शिशु सदनले हयाप्पील्याण्डलाई ३१ रनले तथा दुर्गा सेकेण्ड्रीले म्याक्सेल सेकेण्ड्रीलाई २४ रनले पराजित गरेको छ ।
प्रतियोगिता अन्र्तगत छैठो दिनको पहिलो खेलमा दुर्गा सेकेण्ड्रीले टस जितेर पहिलो ब्याटिंग गर्ने निर्णय गर्दै निर्धारित १८ ओभरको खेलमा ८ बिकेटको नोक्सानीमा १ सय ९ रनको योगफल तयार पारे । दुर्गाकालागि राधा रमणले २३, प्रियांस श्रेष्ठ १८ र रोहन बिकले १३ रनको योगदान दिए । म्याक्सेलका तर्फबाट अभिजित यादव र राजु यादवले सामान २ बिकेट तथा मनिश मण्डले १ बिकेट लिए ।
१ सय ९ रनको लक्ष्य लिई मैदानमा ओर्लेको म्याक्सेलले सम्पुर्ण ओभर खेली ९ बिकेटको नोक्सानीमा ८० रनमै समेटिएको थियो । म्याक्सलका तर्फबाट मो.अफरोज १८ तथा तुलसी मण्डल र बिनित चौहानले क्रमश ः १२ र ११ रनको योगदान दिए । बलिङ्गतर्फ दुर्गाका प्रशान्त केसी र मिहिर मिश्राले सामान ३ बिकेट तथा आदित्य महतोले १ बिकेट लिएका थिए । खेलको म्यान अफ द म्याच दुर्गाका प्रशान्त केसी घोषित भए ।
विहिवार नै सम्पन्न एक अर्को खेलमा गौतमले टस जिती पहिलो ब्याटिंग गर्ने निर्णय गर्दै निर्धारित २० ओभरको खेलमा ६ बिकेटको नोक्सानीमा १ सय ६० रनको योगफल तयार पारे । दुर्गाकालागि बिकास दास ३८ बलमा ५४, प्रशान्त राई ४३, अमित दास १६ र बिवेक यादवले ११ रनको योगदान दिए । बलिङ्गतर्फ हयाप्पील्याण्डका रामचन्द्र मेहताले २ तथा दयानन्द साह र अश्विन सिंहले सामान १ बिकेट लिए ।
खराब मौसमका कारण डकवर्थ लुईस नियमानुसार १ सय ४३ रनको लक्ष्य लिई मैदानमा ओर्लेको हयाप्पील्याण्ड १७ ओभरमा ८ बिकेट गुमाई १ सय ११ रनमै समेटिए पछि हार व्योहोरेको थियो । हयाप्पील्याण्डका लागि राकेश यादवले ३९, दयानन्द साह २५ र रोहन यादवले १४ रनको योगदान दिएका थिए । बलिंग तर्फ गौतमका बिवेक यादव, नवनित जयसवाल र उदित यादवले सामान २ बिकेट लिएका थिए । खेलको म्यान अफ द म्याच गौतम शिशुका बिकास दास घोषित भए । प्रतियोगिता अन्र्तगत शुक्रवार पहिलो खेल लाली गुराँस र बेवी एञ्जल लहान तथा दोश्रो खेल गौतम शिशु र दुर्गा सेकेण्ड्री बिच हुने जानकारी आयोजक समितिका उज्जवल यादवले बताए ।