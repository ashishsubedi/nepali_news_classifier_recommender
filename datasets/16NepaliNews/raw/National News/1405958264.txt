
﻿ 

 

 

श्रावण ५ काठमाण्डौं । नेकपा माओवादी निकट १२ संघ संगठनहरुले नेपाल सरकारले भारतसंग गर्न लागेको जलसम्पदा संबन्धी सम्झौताको कडा विरोध गरेको छ । उसले आज ४ बजे काठमाण्डौंको शान्तिबाटिकामा विरोध सभाको आयोजना गरी आफ्नो धारणा सार्वजनिक गरेको छ । नेपालको अपार जलसम्पदा माथि भारतले एकलौंटी अधिपत्य वा एकाधिकार जमाउने राष्ट्रघाती प्रस्तावित सम्झौताको मस्यौदा नेपाल सरकारलाई पठाएको भन्दै यसले उसको कुनियत वा नेपालको अथाह जलसम्पदा प्रतिको गिद्देनजर छरलंग पारेको बताएको छ । विदेशी प्रभुको इच्छा अनुसार नेपालको उर्जा लगायत कुनै पनि प्राकृतिक स्रोत साधन बारे कुनै असमान र राष्ट्रघाती सन्धी सम्झौता नगर्न नेपाल सरकारलाई सुझव दिएको छ । यदि जनताको ईच्छा विपरित गरिन्छ भने २१ औं शताब्दीका सचेत एवं देशभक्त नेपाली जनसमुदाय चुपलागेर नबस्ने चेतावनि पनि दिएका छन् ।
