
﻿काठमाडौं, २६ माघ ।

राप्रपा नेपालले आगामी माग २९ गतेको लागि बोलाइएको संविधानसभाको बैठक वहिस्कार गर्ने संकेत गरेको छ । राप्रपा नेपालको केन्द्रीय कार्य सम्पादन समितिको सोमबार बसेको बैठकले प्रश्नावली निर्माण समितिले धर्म निरपेक्षता गणतन्त्र र संघियताको विषयमा प्रश्न बनाउने नपाउने गरी गरेको निर्णय सच्चिने अवस्था नरहेको भन्दै पार्टीले संविधानसभा वहिस्कार गर्ने संकेत गरेको हो । ठकले समितिले धर्म निरपेक्षता गणतन्त्र र संघियताको विषयमा प्रश्न बनाउने नपाउने गरी गरिएको निर्णय तत्काल सच्चाउन फेरि आग्रह गर्दै निर्णय संविधान, नियमावली र संविधान सभाको वैठकको कार्यदेश विपरित रहेको पार्टीले ठहर गरेको प्रवक्ता विष्णु भट्टराईले जानकारी दिए ।

उनले प्रश्नावली समिति मुलुकको चौथो ठूलो राजनीतिक शक्तिको एजेण्डालाई उपेक्षा गर्दै अगाडी बढ्ने बढे प्रक्रियाको विरुद्धमा आफूहरु संविधान सभा वैठक वहिष्कार गर्नुपर्ने अवस्थामा पुग्न बाध्य हुने समेत बताए । आफूहरुको माग माघ २९ गते बस्ने संविधान सभाको वैठकपूर्वनै सम्बोधन गरिनुपर्ने राप्रपा नेपालले माग समेत गरेको छ । धर्म निरपेक्षता गणतन्त्र र संघियताको विषयमा प्रश्न बनाउने नपाउने भएपछि विरोधमा रहेको राप्रपा नेपालले यसअघिको संविधानसभाको बैठकमा सहभागी भएर अवरोधको प्रयास गरेको थियो । यसअघि समग्र प्रक्रियाकै विरोध गर्दै एमाओवादी सहितको विपक्षी मोर्चाले संविधानसभाको बैठक वहिस्कार गर्दै आन्दोलनमा लागेको थियो ।

 
