
﻿
१८ माघ, काठमाडौं । नेपाल आयल निगमले भोलि मंगलबार काठमाडौं उपत्यकामा सर्वसाधारणका लागि मटि्टतेल बिक्री वितरण गर्ने भएको छ ।
आयल निगमले मंगलबार ३६ वटा डिपोबाट मटि्टतेल वितरण गर्ने भएको छ । भोलि एकलाख ८ हजार लिटर मटि्टतेल  बिक्री गर्न लागेको छ ।
प्रत्येक डिपोलाई ३ हजार लिटरका दरले मटि्टतेल दिइएको छ । भोलि बिहान ९ बजेदेखि नै डिपोहरुमा मटि्टतेलको बिक्री सुरु हुनेछ ।
अनलाइनखबरले सोमबार बिहान १४ लाख लिटर मटि्टतेल भण्डारमै थन्किएकाे खबर प्रकाशित गरेको थियो ।
त्यसलगत्तै सोमबार दिउँसो नै निगमले सर्वसाधारणका लागि मटि्टतेल बिक्री गर्ने निर्णय गरेको हो ।
निगमले २ महिनापछि सर्वसाधारणका लागि मटिलेत बेच्न लागेको हो । यसअघि मंसिर ४ र १३ गते काठमाडौंमा मटि्टतेल वितरण भएको थियो ।
आयल निगमको काठमाडौंस्थित थानकोट डिपोमा मात्रै झण्डै ४ लाख ७० हजार लिटर मटि्टतेल मौज्दात छ ।
अत्यावश्यक र सुरक्षाका लागि मौज्दात बढाउने बाहनामा निगमले ठूलो परिमाणमा मटि्टतेल भण्डार गरिसक्दा पनि वितरणमा चासो नदेखाएको भन्दै आलोचना भएको थियो ।
ग्यास र मटितेल नपाएपछि धेरै उपभोक्ता दाउरामा भर परेका छन् भने कतिपय ब्ल्याकमा डिजेल किनेर स्टोभ बालिरहेका छन् । डिजेल राखेर स्टोभ बाल्नु जोखिमयुक्त मानिन्छ ।
भोलि मटि्टतेल वितरण हुने डिलरहरुको सूची हेर्नुस्
