
﻿काठमाडौं, जेठ ४   बिनासकारी भूकम्प गएको २२ औं दिनमा नेपाल सरकारले सेना परिचालन सम्बन्धी प्रस्ताव राष्ट्रपति समक्ष पठाउने निर्णय गरेको छ ।मन्त्रिपरिषदको सोमबार बलुवाटारमा बसेको बैठकले राष्ट्रिय सुरक्षा परिषदको आइतबार बसेको बैठकले नेपाली सेनालाई बिनासकारी भूकम्पपछि उद्धार र राहतवितरण गर्न मुख्य जिम्वेवारी दिने सम्बन्धी प्रस्ताव पठाए अनुसार अनुमोदनको लागि राष्ट्रपति समक्ष पठाउने निर्णय गरेको सूचना तथा सञ्चार मन्त्री मिनेन्द्र रिजालले जानकारी दिनुभयो । अन्तरिम संविधानको व्यवस्था अनुसार सेना परिचालन सम्बन्धी अन्तिम निर्णय राष्ट्रपतिले गर्ने भन्ने व्यवस्था छ । मन्त्री परिषदको बैठकले अनुमोदनका सिफारिस अहिले गरे पनि सेना परिचालन भने भूकम्प गए लगत्तै परिचालित भएको छ ।

 
