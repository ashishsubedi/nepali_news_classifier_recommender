
﻿काठमाडौं, चैत्र ७- नेकपा एमाओवादी अध्यक्ष पुष्पकमल दहाल प्रचण्डले स्वर्गिय गिरिजा प्रसाद कोइरालाका विरोधिहरु राजनीतिमा हावि भएका कारण मुलुकमा राजनीतिक समस्या देखा परेको खावी गरेका छन् ।

उनले गिरिजा प्रसाद कोइरालालाई मन नपराउनेले स्वर्गिय कोइरालाको चाहना विपरीत संविधान निर्माणमा बाधा पुर्याएको बताए । शान्ति सम्झौता, मधेस आन्दोलन र अन्य सम्झौतामा कोइरालाले हस्ताक्षर गर्दा काँग्रेस र एमालेबाट बिरोध गर्ने नेता बलियो भएको छ जिकिर प्रचण्डले गरे ।

उनले भने -हस्ताक्षर गर्ने नेता कोइरालाको मृत्यु भयो भने साक्षि एमालेका नेता माधवकुमार नेपाल पार्टीमा कमजोर भएका छन् । शान्ति सम्झौत र संघियता बिरोधि एमाले अध्यक्ष केपी ओली शक्तिमा रहेको र सम्झौताका सहयोगि एमाले नेता नेपाल कमजोर भएका कारण संविधान यात्रा जटिल बनेको प्रचण्डले बताए ।

सर्लाहीको हरकठवामा एमाओवादीले आयोजना गरेको आम सभामा सहभागि हुन प्रचण्ड सर्लाही आएका हुन । हेलिकप्टर चार्टर गरेर आएका प्रचण्ड विभिन्न पार्टी परित्याग गरेका कार्याकर्तालाई एमाओवादीमा फुलमाला लगाएर प्रवेश गराएका छन् । सर्लाही क्षेत्र नं. ६ बाट गत संविधान सभाको चुनावमा सदभावना पार्टीबाट उम्मेदवार भएका फकिरा महतो सहितका कार्यकर्ता एमाओवादी प्रवेश गरेका हुन ।
