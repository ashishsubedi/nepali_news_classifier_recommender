
﻿बीरगञ्ज, १४ असोज । संघीय समाजवादी फोरम पर्साका जिल्ला अध्यक्ष प्रदिप यादवले बीरगञ्जको विकास र सकारात्मक सोच राख्ने युवाहरुलाई सहयोग गर्न आफू प्रतिवद्ध रहेको बताएका छन् ।
बडादशैको उपलक्ष्यमा द लिड इन्टरटेन्मेन्टले बीरगञ्जमा आयोजना गरेको रमाइलो मेलाको उद्घाटन गर्दै जिल्ला अध्यक्ष यादवले यस्तो धारणा व्यक्त गरेका हुन् । उनले राजनैतिक चरित्र भएका केहि व्यक्तिहरुले निजिस्वार्थ र व्यक्तिगत रिसईवीको कारणा स्थानिय विकासको कार्यलाइ अवरोध पुर्याउने कार्य गलतभएको बताए । कार्यक्रममा बोल्दै अध्यक्ष यादवले भने ‘राजनिती भनेको नै जनताको सेवा र विकास हो । नाकारात्मक सोच र अवरोधले कसैको पनि राजनिति अद्योगतिमा जान्छ ।’
विरगञ्जको विकास र साकारात्मक सोच राख्ने युवाहरुकोलागी आफ्नो ढोका सधै खुलारहेको उनले प्रतिवद्धता व्यक्त गरे । दशैको शुभकामना व्यक्त गर्दै अध्यक्ष प्रदिप यादवले मोर्चासगं सरकारले गरेको समझौता अविलम्ब पुरा गर्न आग्रह गर्दै छठसम्म मागंपुरा नभएको मोर्चाले कडो आन्दोलनको कार्यक्रम ल्याउने चेतावनीसमेत दिए ।
कार्यक्रममा संघीय समाजवादी फोरम नेपालका केन्दीय सदस्य वीरेन्द्र यादव, पत्रकार महासंघ पर्सा शाखाका अध्यक्ष श्याम बञ्जारा,माओवादी केन्द्रका केन्द्रीय सदस्य पिएल श्रेष्ठलगायतका नेताहरुले रमाइलो मेलाको सफलताको कामना गर्नुको साथै सबैमा दशंैको शुभकामना व्यक्त गरे । द लिड इन्टरटेन्मेन्ट एन्ड एडभर्टाइजमेन्टका अध्यक्ष विमल खड्गीको सभापतित्वमा सम्पन्न भएको मेला उद्घाटन कार्यक्रममा फोरमका सलाउद्दिन अहमद, नगर अध्यक्ष राजुदिन बावु, राजकिशोर गुप्तालगायतको उपस्थिति रहेको थियो ।