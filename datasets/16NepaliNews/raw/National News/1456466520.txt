
﻿
१४ फागुन, काठमाडौं । दुईवर्ष यताकै महंगो बिन्दुमा पुगेको सूनको मूल्य फेरि बढेको छ । बिहीबार स्थिर रहेको सुनको मूल्य शुक्रबार ५ सय रुपैयाँले बढेको हो ।
सुन आज तोलाको ५६ हजार ५ सय रुपैयाँमा पुगेको नेपाल सुनचाँदी व्यवसायी महासंघले जनाएको छ।
अमेरकी डलर बलियो बनको र भारतीय मुद्रा कमजोर भएका कारण सुनको मूल्य निरन्तर बढिरहेको महासंघका पूर्वअध्यक्ष तेजरत्न शाक्यले बताए ।
बिवाहको सिजन चलिहरँदा सुनको मूल्य उच्च दरमा बढेको हो । शाक्यकाअनुसार बजारमा सुनको आपूर्ति बढिरहेका बेला सुन महंगिदाँ किन्ने उपभोक्ता भने घटेका छन् ।
गत बुधबार तोलाको ५६ हजार रुपैयाँ पुगेको सुनको मूल्य बिहीबार पनि त्यसैमा स्थिर थियो । सुन अहिले दुईवर्ष यताकै महंगो बिन्दुमा छ । ०७० सालको फागुनमा पनि सुनको मूल्य यस्तै बिन्दुमा थियो ।
अन्तर्राष्ट्रिय बजारमा सुनको मूल्य बढेका कारण पनि नेपाली बजारमा प्रभाव देखिएको हो । शुक्रबार तेजावी सुनको मूल्य तोलाको ५६ हजार २ सय ५० रुपैयाँ पुगेको छ ।
आज चाँदीको मूल्य पनि स्थिर छ । केही दिनदेखि चाँदी निरन्तर ७ सय ३५ रुपैयाा प्रतितोलमा कारोबार भइरहेको छ ।