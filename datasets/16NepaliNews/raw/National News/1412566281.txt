
﻿आश्विन २०, काठमाण्डौं । सहमतिको आधारमै संविधान निर्माण प्रक्रियालाई अघि बढाउनु पर्नेमा एमाओवादी लगायतका विपक्षी दलहरुको संयुक्त वैठकले आग्रह गरेको छ । एमाओवादीको संसदीय दलको कार्यालय सिंहदरबारमा बसेको वैठकले विगतमा विभिन्न चरणमा भएका सहमति तथा संझौताका आधारमा पनि सहमतीय प्रक्रिय नै संविधान निर्माणको प्रमुख आधार भएकोले बहुमतीय प्रक्रियमा जान नहुनेमा जोड दिएको हो । वैठक पछि संचारकर्मीसंग कुरा गर्दै एमाओवादीका सचिव वर्षमान पुनले सहमति भन्दा अर्को कुनै पनि विकल्प अंगालिए त्यो आफूहरुलाई मान्य नहुने निष्कर्ष वैठकले निकालेको जानकारी दिनु भयो ।
