
﻿
१५, फागुन, काठमाडौं । अमेरिकाले नेपालका ६६ वटा उत्पादनलाई भन्सार छुट दिने भनी गरेको निर्णयको अमेरीकास्थित नेपाली दुताबासले स्वागत गरेको छ ।
अमेरिकी राष्ट्रपति बाराक ओबामाले नेपाललाई विशेष सुविधा दिने गरी बनेको ट्रेड प्रेफरेन्सेस कानुनमा हस्ताक्षर गरेपछि नेपाली दुताबासले स्वागत गरेको हो ।
नेपालका लागि अमेरिकी राजदुत डा. अजुर्नकुमार कार्कीले एक विज्ञप्ति जारी गर्दै अमेरिकाले दिएको सुविधाले नेपालमा रोजगारीको अवसरमा वृद्धि हुने उल्लेख छ । यसबाट अार्थिक विकासमा सहजता ल्याउने कार्कीकाे विश्वास छ ।
राजदुत कार्कीले यो सुविधाबाट नेपालका आर्थिक विकासमा सहयोग पुग्ने विश्वास व्यक्त गरेका छन् ।
दुताबासले अमेरिकाले दिएको सुविधा अधिकतम् उपयोग गर्नसके नेपालमा लगानी पनि आकषिर्त हुने जनाएको छ ।
विशेष व्यापार प्राथमिकताको कानुनमा ओबामाले हस्ताक्षर गरेपछि नेपालबाट गलैँचा, टोपी, गलबन्दी तथा विभिन्न यात्रा सामग्री सहित ६६ प्रकारका सामानले  अमेरिका प्रवेशमा छुट पाउनेछन् ।
यो कार्यक्रम सुरु हुनुअघि नेपालले अमेरिकामा निश्चित प्रक्रिया पूरा गर्ने ग्यारेन्टी गर्नुपर्छ । यो छुट १० वर्षसम्म नेपालले पाउनेछ ।
गत वैशाखको विनाशकारी भूकम्पले गरेको क्षतिपछि आर्थिक पुनरुत्थानमा सघाउन अमेरिकाले यो सुविधा दिएको हो ।