
﻿मोरङ, १७ असोज । मोरङ र सिरहामा आइतबार पानीमा डुबेर दुई जनाको मृत्यु भएको छ ।
मोरङको बबियाबिर्ता–३ फुलडुब्बास्थित खोलामा माछा मार्ने क्रममा बबियाबिर्ता–४ का १८ बर्षिय मंगला कर्मकारको मृत्यु भएको छ । अपरान्ह ३ बजेतिर माछा मार्न गएका कर्मकारलाई स्थानियले पानीमा डुवी मृत अवस्थामा भेटेपछी प्रहरीलाई खबर गरेका थिए । घटना स्थलमा प्रहरी चौकी कर्सीयाबाट खटिएको प्रहरीको टोलीले कानुनी प्रकृया पुरा गरेको छ ।
यसैगरी सिरहाको ईटर्वा–७ बस्ने अन्दाजी २४ बर्षिय अनुज यादवको घर नजिकै रहेको पोखरीमा नुहाउने क्रममा डुबेर मृत्यु भएको छ । अपरान्ह ४ बजेतिर उनलाई स्थानीयले मृत अवस्थामा भेटेपछि प्रहरीलाई खबर गरेका थिए । घटना स्थलमा इलाका प्रहरी कार्यालय लहानबाट खटिएको प्रहरीले अनुसन्धान अगाडि बढाएको छ ।