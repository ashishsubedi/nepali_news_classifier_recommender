
﻿सलमान खान
१७ माघ, भैरहवा । नेपाल राष्ट्र बैंकका गभर्नर चिरञ्जीबी नेपाललले मौद्रिक नीतिमा राखेका विषयहरु कार्यान्वयन नगर्ने बैंक तथा वित्तीय संस्थाहरुलाई निगरानीमा राखेर मुल्यांकन गर्ने काम सुरु भैसकेको बताएका छन् ।
एससीसी बैंकले मौद्रिक नीतिमा उल्लेख भए अनुसारको व्यावसायी कृषि तथा पशु पालनमा कर्जा प्रवाहको शुभारम्भ कार्यक्रममा गभर्नर नेपालले उक्त कुरा बताएका हुन् ।
अहिले राष्ट्र बैंकको मौद्रिक नितिमा बैंकहरुले कृषि र उर्जामा गरी कूल लगानीको १२ प्रतिशत लगानी गर्नुपर्ने नियम भएकाले नेपालमा केहि गर्न चाहानेहरुलाई ठुलो अवसर रहेको जनाउदै गभर्नर नेपालले विदेशमा गएर युवा र उर्जाशिल समयको खर्च गर्नु भन्दा स्वदेशमा केहि गरे देश र आफ्नो लागी फाइदा हुने वताए ।
राष्ट्र वैकले ६ प्रतिशल व्याजमा वाटो नभएको जग्गा धितोमा पनि किसानलाई लगानी गर्ने बैंकहरुलाई निर्देशन दिएको जनाउदै गभर्नर नेपालले स्वदेशमा नै व्यावसायीक कृषक वन्न कार्यक्रममा उपस्थित रहेका किसानहरुलाई उत्साहित वनाएका थिए ।
मौदि्रक निती अनुसार आएको न्युन ब्याजदरमा सहज रुपमा पाइने कृषी तथा पशुपालन कर्जा हामी आफैलाई धनी बनाउने कर्जा पनि हो, त्यसैले यसको उपभोग गर्नु पर्छ ,गभर्नर नेपालले भने । कृषि बाटै देशको समृद्धि हुने भएकाले मौद्रिक नीतिबाटै अनिवार्य गरेको हो तर बिडम्बना यहाँबाट आफु धनी हुन छाडेर बिदेशीलाई धनी बनाउन युबाहरु पलायन भैरहेको जनाए ।
पशु र बालीमा इन्सुरेन्स गर्न सरकारले सुविधा दिएको भन्दै गभर्नर नेपालले कृषि  क्षेत्रमा लगानी गर्न चाहने युवाहरुले समेत अव अवसर पाएको वताए । गाउँ नै गाउँले भरिएको यो देशमा बैंकहरु शहर केन्द्रित भएको वताउदै गभर्नर नेपालले लगानीको अभावमा गाउँको बिकास नभएको बताए ।
गाउमा कृषि र पशुपालन व्यावसायीक गर्न अव शिक्षित र प्राविधिक रुपमा योग्य युवाहरु लाग्न आवस्यक रहेको भन्दै उनले अबको नेपालको कृषि आधुनिकतामा फड्को मार्दै प्राविधिक र वैज्ञानिक हुनुपर्ने वताए ।
सरकारले कृषि कर्जा प्रबाह पछि ब्याज अनुदानका लागी यस बर्षको बजेटमा १ अर्ब बिनियोजन गरेको र राष्ट्र बैंकको खातामा बैंकहरुलाई ४ प्रतिशत ब्याज अनुदान दिन ५० करोड रुपैया रहेको समेत बताउदै हाल सम्म करिब १ हजार ३ सय कृषकले मात्रै यो ६ प्रतिशत ब्याजदरको कृषि कर्जा उपभोग गरेको भन्दै कृषकले थाहा नपाएर हो या बैंकहरुले बुझाउन नसकेको हो, किन कृषकले ऋण लिन आएनन भन्दै प्रतिप्रश्न गरे ।
कार्यक्रममा उन्ले खेत पाखा बाझो राख्ने क्रम बढेको युबा नेपालमा काम गर्न लाज मान्दै बिदेशमा गएर पसिना बगाउने गरेको र त्यसैले परनिर्भरता बढदै जादा भारतबाट मात्रै बाषिर्क २४ अर्बको धान चामल, ८ अर्बको तरकारी मात्रै होईन २ अर्बको मात्रै सुर्ति आयात हुने गरेकोले लाजै लाग्ने अबस्था श्रृजना भएको उल्लेख गरे ।
कार्यक्रममा एनसीसी बैंक ब्यबस्थापन समुहका संयोजक एंवम नेपाल राष्ट्र बैंकका कार्यकारी निर्देशक लक्ष्मी प्रपन्न निरौलाले मौदि्रक नीति अनुसार कृषि कर्जाको शुभारम्भ भएको र प्रथम पटक रुपन्देही, कपिलबस्तु र नवलपरासीमा एकै साथ सुरु भएको जनाउदै कृषि क्षेत्रलाई वित्तीय पहुच र वित्तीय समाबेशी बनाउन यो कार्यक्रम सुरु भएको उल्लेख गरे ।
एनसीसी बैंकका निमित्त प्रमुख कार्यकारी अधिकृत रमेश लम्सालले मौदि्रक नितीमा उल्लेख भए अनुसारको क्षेत्रमा कर्जा प्रबाह गर्न र कृषर्ीलाई प्राथमिकता दिदै यस क्षेत्रबाट सुरुवात भएको भन्दै ग्रामिण तह सम्म कृषी कर्जाको प्रचारमा जोड समेत दिईने बताए ।
यस्तै कार्यक्रममा जिल्ला पशु कार्यालय रुपन्देहीका प्रमुख वरिष्ठ पशु अधिकृत डा. गान्धी उपाध्यायले सरकाले निति वनाए पनि कार्यन्यन पक्ष जटिल रहेको बताए । उनले भने सकारले वनाउने कृषिनितिले युवाहरु आर्कषित हुन खोजेपनि काम गर्न खोज्ने युवाहरुले सरकारले तोकेको मापदण्ड पुरा गर्न नै नसक्दा समस्या भएको छ ।
कृषि बिकास कार्यालय रुपन्देहीका प्रमुख भोजराज सापकोटाले समेत कृषि कर्जा पाउनका लागी वैंकहरुको झन्झटिलो प्रकृयाले किसानहरुलाई निरुत्सायीत वनाएको बताए । उनले भने सरकाले पशु र वालीमा इन्सुरेन्स भन्छ, ६ प्रतिशत व्याजमा कर्जा पाइन्छ भन्छ तर यो पक्रिया गर्न सामान्य किसानले सक्दैन ।
कार्यक्रममा दुई कृषकहरु दिनेश केबट र सुनिल पुनलाई कृषि कर्जा लिएको प्रमाणपत्र प्रदान गरिएको थियो ।