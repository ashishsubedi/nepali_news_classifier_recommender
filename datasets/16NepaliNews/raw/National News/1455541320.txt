
﻿३ फागुन, काठमाडौं । एमाले निकट अनेरास्ववियुको जारी २२ औं राष्ट्रिय सम्मेलनमा उत्पन्न प्रतिनिधिसम्बन्धी विवादका कारण सोमबार दिनभरि पनि मनोनयन दर्ता हुन सकेन । आइतबार नै मनोनयन दर्ता गर्ने भनिए पनि सोमबार दिनभरि विवाद टुंगिन सकेन ।
सम्मेलनमा सहभागी करिब दुई सय प्रतिनिधिहरुको वैधानिकता बारे विवाद भएपछि बन्दशत्र अघि बढ्न नसकेको हो । सोमबार अपरान्ह नवीना लामा र दीपक गौतम समूहवीच विवादित प्रतिनिधिहरु आधा-आधा भागवण्डा गर्ने सहमति भएको एक नेताले बताए ।
‘सोमबार दिनभरि प्रतिनिधिसम्बन्धी विवादका कारण मनोनयन दर्ता हुन सकेन तर, साँझ विवाद सुल्झिएको छ, स्रोतले अनलाइनखबरसँग भन्यो,’आजै साँझ मनोनयन दर्ता हुन्छ र भोलि मंगलबार केन्द्रीय कमिटीका लागि मतदान हुन्छ ।’
नयाँ कार्यसमितिका लागि संस्थापन पक्षबाट नबिना लामा र माधव नेपाल पक्षबाट दीपक गौतमको प्यानल चुनाबी प्रतिस्पर्धामा छ ।