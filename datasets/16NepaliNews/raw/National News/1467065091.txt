
﻿राजविराज, १३ असार । सप्तरीको राजविराज नगरपालिका वडा नम्वर–६ मा रिता देवी शर्माको घरमा चोरी गर्ने चोरहरुको गिरोहलाई सप्तरी प्रहरीले पक्राउ गरेको छ ।
पक्राउ पर्नेहरुमा जमुनी मधेपुरा–३ का कृष्ण कुमार यादव, मलेठ– ७ का घनश्याम मण्डल, सञ्जय ठाकुर, राजविराज नगरपालिका– ८ का सुरज साफी र गोपी कुमार राउतलाई प्रहरीले पक्राउ गरेको हो । उनीहरुले ढोकाको ताला फोडी सुनचाँदी, नगद लगायतका सरसामान चोरी गरि फरार भएका थिए ।
गोप्य सूचनाको आधारमा प्रहरीले पक्राउ गरी चोरी भएको चाँदीको पायल १ थान, सुनको पोते, मंगल सुत्र थान एक–एक थान, मोवाइल दुई थान, ल्यापटप एक थान, चाँदीको सिक्रि १ थान र नगद १७ हजार रुपैयाँ बरामद गरिएको जिल्ला प्रहरी कार्यालय सप्तरीका प्रहरी नायव उपरीक्षक दानबहादुर कार्कीले जानकारी दिएका छन् । उनीहरुले भारततर्फ बेच्न लादै गरेको भन्ने सुराकीको आधारमा खोजतलास गर्दा आइतवार राजविराज नगरपालिका वडा नम्वर– ७ बाट नियन्त्रणमा लिई चोरी मुद्दा दर्ता गरी थप अनुुुसन्धान भईरहेको उनले बताए ।