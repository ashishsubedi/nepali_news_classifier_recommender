
﻿भाद्र १५, काठमाण्डौं । प्रधानमन्त्री सुशिल कोइरालाले सहमति जुटाएर संविधान निर्माणको कामलाई तिब्र बनाउनु पर्ने बेला संसद अवरोध गरेर निकास ननिस्कने बताउनु भएको छ । संसदमा हुने अवरोधले संविधान निर्माणको कामलाई समेत बाधा पुग्ने भएकाले त्यसको अप्जस एमाओवादी लगायत प्रतिपक्षी दललाई जाने बताउनु भयो । प्रधानमन्त्री कोइरालाले भन्नु भयो, मैले एमाओवादी अध्यक्ष प्रचण्डसंग अनुरोध गरेको छु कि यस्तो नगरौं भनेर किन की तपाईहरुको र हाम्रो पनि संविधान चाँडो आवोस् भन्ने चाहाना छ । शान्ति प्रक्रिय लगायत हालसम्मका काम, वार्ता र सहमतिको आधारमा समाधान भएको प्रसंग उल्लेख गर्दै प्रधानमन्त्री कोइरालाले वार्ताको माध्यमबाट समाधान गर्न सकिने उल्लेख गर्नु भयो । 
