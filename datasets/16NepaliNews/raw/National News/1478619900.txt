
﻿
अमेरिकी राष्ट्रपतिको निर्वाचन भइरहेको छ । पूर्वी क्षेत्रबाट मतदान सुरु भइसकेको छ । सबैलाई थाहा छ कि फ्लोरिडा, ओहायो र पेन्सिलभेनियाबाट आउने नतिजाले नै को राष्ट्रपति हुनेछ भन्ने अनुमान लगाउन सजिलो हुनेछ ।
तर यी बाहेक अन्य कुराहरुले पनि अमेरिकी राष्ट्रपतीय निर्वाचनलाई रोचक बनाएको छ ।
१. भी फर भर्जिनिया
यदि डोनाल्ड ट्रम्पले राष्ट्रपतिको निर्वाचनमा जित हासिल गर्ने हो भने उनका लागि भर्जिनिया राज्यको भोट महत्वपूर्ण हुन्छ । यो राज्य हिलारी क्लिन्टनको लागि पनि उत्तिकै महत्वपूर्ण छ ।
परम्परागत रुपमा डेमोक्रेटिकलाई मतदान गर्ने भर्जिनिया राज्यमा ट्रम्पले बिजय हासिल गर्न सके देशभर गरिएका मत सर्वेक्षणमाथि संका गर्ने ठाउँ हुनेछ र डोनाल्ड ट्रम्पको अनपेक्षित लहर सुरु भएको अनुमान गर्न सकिन्छ ।
यदि भर्जिनियामा क्लिन्टन हारिन् भने यो पहिलो अनपेक्षित नतिजा भने हुनेछैन । सन् २०१४ को सिनेट निर्वाचनमा डेमोक्रेटिक पार्टीका सिनेटर मार्क वार्नरले सजिलै जित्ने अनुमान गरिएपनि रिपब्लिकन पार्टीकका एड जिलेस्पीले उनलाई कडा टक्कर दिएका थिए । अन्त्यमा मार्क वार्नरले नै जिते तर त्यसमा यी दुईको मत अन्तर ०.८ प्रतिशत मात्रै थियो ।
यही कारणले ट्रम्पले आफ्नो अभियानको अन्तिम र्‍याली भर्जिनियामै गरे ।
२. धन्यबाद, न्यु हृयाम्पसायर
सन् १९८८ मा भएको निर्वाचनमा बिजयी भएका राष्ट्रपति जर्ज बुसले आफु न्यु हृयाम्पसायर राज्यको मतदाताहरुका कारण जित्न सफल भएको बताएका थिए । यदि ट्रम्पले चुवान जितेभने न्यु हृयाम्पसायरप्रति उनी कृतज्ञ हुनुपर्नेछ ।
केहि समयअघि भएका मत सर्वेक्षणहरुमा यस राज्यले डेमोक्रेटिक पार्टीकी प्रत्यासी हिलारी क्लिन्टनलाई मत दिने देखिएको थियो तर पछिल्ला केहि घण्टाहरुमा अपडेट गरिएको सर्वेक्षणमा यी दुईबीचको अन्तर घट्दो क्रममा रहेको देखिएको छ ।
यो भनिरहँदा के याद गर्नुगर्छ भने यो राज्यका मतदाताहरु अमेरिकामै सबैभन्दा धनी र शिक्षित मानिन्छन् । यहाँको अर्थतन्त्र बढिरहेको र बेरोजगारीको दर तीन प्रतिशतभन्दा कम छ । यो कारणले गर्दा यस राज्यका मानिसहरु, आप्रबासीले सबै लगिरहेका छन् भन्ने मुद्धा लिएर अघि बढिरहेका ट्रम्पप्रतिको झुकाव कमै देखिन्छ ।
तर न्यु हृयाम्पसायरका मतदाताहरु आफुत तथस्ठ भएको सन्देश दिन चाहन्छन् । अनि डोनाल्ड ट्रम्पको आर्थिक सन्देशले खासै प्रभाव नपारेपनि उनले लिएको संस्थापन पक्षबिरोधी नारा यहाँका जनतामाझ लोकपि्रय हुनसक्छ ।
न्यु हृयाम्पसायर राज्य युवाहरुको राज्य हो । यहाँका डेमोक्र्याटहरुले आदर्शबादी भनिएका बर्नि स्याण्डर्सलाई डेमोक्रेडिक पार्कीको उम्मेदवारका रुपमा चाहेका थिए । यदि उनीहरु घरै बसे अथवा तेस्रो पार्टीका उम्मेदवार जिल स्टाइनलाई मतदान गरे भने फाइदा ट्रम्पलाई पुग्नसक्छ ।
३. एक्जिट पोल
अमेरिकामा मतदान पूर्वी राज्यहरुबाट सुरु हुन्छ, जहाँ दिन पहिला सुरु हुन्छ । पश्चिमी क्षेत्रमा रहेका राज्यहरुमा मतदान सुरु हुनुअघिनै पूर्वीय तटमा रहेका राज्यहरुमा मतदान सुरुहुँदा २०१६ को चुनावी नतिजा कसको पक्षमा जानेछ भनेर मोटामोटी रुपमा अनुमान गर्न सकिनेछ ।
एक्जिट पोलहरुमार्फत फ्लोरिडा, जर्जिया र नर्थ क्यारोलिना जस्ता राज्यहरुमा स्पेनिस भाषी नागरिकको मत कति प्रतिशत खस्यो अनि २००८ र ०१२ मा स्वेत अमेरिकीहरु भन्दा बढी मतदान गरेका अस्वेतहरुले कति मत दिए भन्ने कुरापनि थाहा हुनेछ । र यसले परिणाम कतातिर जाँदैछ भन्ने संकेत दिनेछ ।
४. पश्चिमतिर जाला कि नजाला ?
समय अन्तरका कारण अमेरिकामा मतदान पूर्वबाट पश्चिममा हुनेछ । यदि पूवीय क्षेत्रमा भएको मतदानमा ट्रम्प र क्लिन्टनबीचको फरक धेरै देखिएन भने मतपरिणामा पश्चिमी क्षेत्र निर्णायक हुनेछ ।
अमेरिकामा राज्यहरुबीचको समय अन्तरका कारण पश्चिमी राज्यका नागरिकहरुले नेपाली समयअनुसार बुधबार बेलुकी अवेरसम्म मतदान गरिरहनेछन् ।
पश्चिमी राज्यहरुका मत सर्वेक्षणहरुले नेवाडा राज्यमा ट्रम्प अघि रहेको देखाएको छ । डेमोक्र्याटहरु स्पेनी भाषी नागरिकहरुले मत दिने आशामा छन् भने ट्रम्पचाहीँ ग्रामिण अमेरिकाका स्वेत नागरिकहरुको मत पाउनेमा विश्वस्त छन् ।
५. सिनेटको दौड
अमेरिकी राष्ट्रपतिको निर्वाचन भइरहँदा हामीले यो पनि बिर्सनु हुँदैन कि त्यहाँ सिनेटको पनि निर्वाचन हुँदैन । अहिलेको अवस्थामा १०० सिट भएको अमेरिकी सिनेटमा रिपब्लिकनले ३ सिटले बहुमत राखेको छ । अमेरिकाको तल्लो सदनको पनि निर्वाचन भइरहेको छ । तर त्यहाँ खासै बदलाव हुने देखिँदैन ।
यदि हिलारी क्लिन्टन निर्वाचित भइन् भने उनलाई माथिल्लो सदन सिनेटमा डेमोक्रेटिकको बहुमत बिना काम गर्न कठिन हुनेछ ।
खासगरी डेमोक्रेटिक पार्टीले अमेरिकाको सर्बोच्च अदालतमा रिक्त रहेको दुईजना न्यायाधीश पदमा आफ्नो उम्मेदवार नियुक्त गर्न चाहन्छ । स्मरण रहोस अमेरिकाको सर्बोच्च अदालतमा न्यायाधीश नियुक्त भएको व्यक्ति मरणोपरान्त पदमा आसिन रहन पाउछन् ।
यदि ट्रम्प बिजयी भए भने र सिनेटमा उनकै पार्टीको बहुमत भएमा उनले आफ्नो एजेण्डा बिना रोकतोक कार्यन्वयन गर्न सक्नेछन् ।
अमेरिकी सिनेटको चुनाव भइरहँदा व्यक्तिगत छवी भन्दा पार्टीको छवीले कतिपय अवस्थामा निर्णयक भुमिका खेल्न सक्छ । तर सिनेटका लागि रिवब्लिकन उम्मेदवारहरुले ट्रम्पले भन्दा राम्रो नतिजा ल्याइरहेको सर्वेक्षणहरुले देखाएको छ । ट्रम्प हारेपनि उनीहरुले जित्ने सम्भावना देखिन्छ ।
रिपब्लिक पार्टीका उम्मेदवारीका लागि ट्रम्पलाई टक्कर दिएका मार्को रुवियो फ्लोरिडा राज्यबाट सिटेनमा पुनः निर्वाचित हुन चाहन्छन् । डेमोक्र्याटहरु उनलाई रोक्न पाए सानोतिनो जित हासिल गरेको ठान्नेछन् ।