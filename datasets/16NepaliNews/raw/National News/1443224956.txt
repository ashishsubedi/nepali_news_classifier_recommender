
﻿काठमाडौं: विजय गच्छदार नेतृत्वको संघीय लोकतान्त्रिक मोर्चाले तराई मधेसमा आन्दोलनरत पक्षसँग वार्ता गर्ने भएको छ।  
मधेस-थरुहटमा आन्दोलनरत विभिन्न पक्षसँग वार्ता गरेर सहमतिको वातावरण बनाउन मोर्चाले फोरम लोकतान्त्रिकका महासचिव रामजनम चौधरी नेतृत्वमा ३ सदस्यीय वार्ता टोली गठन गरेको हो। तराई मधेस तथा थरुहटका मागमा समान धारण बनाएर सम्बोधनका लागि सयुक्त प्रयास गर्न वार्ता टोली गठन गरिएको हो। 

 
वार्ता टोलीमा राष्ट्रिय मधेस समाजवादी पार्टीका तर्फबाट केशव झा र मधेसी जनअधिकार फोरम गणतान्त्रिकका तर्फबाट सीपी सिंह छन्। वार्ता टोली गठनलगतै विभिन्न पक्षसँग वार्ता गर्ने बुझिएको छ।

&#39;पहिचान र अधिकारको लागी मधेस-थरुहटमा चलिरहेको शान्तिपूर्ण राजनीतिक जनआन्दोलनलाई निर्णायक रुपमा अघि बढाउन र सफलताको बिन्दुमा पुर्& याउन मधेस-थरुहटमा क्रयायाशिल अन्य मोर्चा, संगठन र राजनीतिक शक्तिहरुसित आवश्यकता अनुसार एकता, सहकार्य, आपसी सहयोग र तालमेल गर्न आवश्यक सबै सम्भावनाहरुको खोजी गर्न र मोर्चालाई प्रस्ताव सिफारिस गर्न निम्न बमोजिमको बार्ता समिति गठन गरिएको छ,&#39; गच्छदारद्वारा जारी विज्ञप्तीमा भनिएको छ।
