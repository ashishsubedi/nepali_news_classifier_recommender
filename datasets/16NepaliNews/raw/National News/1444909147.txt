
﻿काठमाडौं,  एनेकपा माओवादीका अध्यक्ष पुष्पकमल दाहालको नेतृत्वमा उच्चस्तरीय राजनीतिक समिति गठन गरिएको छ ।बिहीबार प्रधानमन्त्री कार्यालय सिंहदरवारमा बसेको सत्तारुढ दलहरुको बैठकले उच्चस्तरीय राजनीतिक समिति गठन गरेको हो ।सरकारका कामकारवाहीलाई प्रभावकारी बनाउन समिति बनाइएको हो । समितिले न्यूनतम साझा कार्यक्रम तयार गर्नकार्यदल बनाउने जनाइएको छ । 

एमाओवादी अध्यक्ष दाहाल नेतृत्वको समितिमा एमालेबाट विद्या भण्डारी, माधवकुमार नेपाल र झलनाथ खनाल रहेका छन् भने राप्रपा नेपालबाट अध्यक्ष कमल थापा, नेकपा मालेबाट सीपी मैनाली, राष्ट्रिय जनमोर्चाबाट चित्रबहादुर केसी, नेकपा संयुक्तबाट गणेश साह, मधेसी जनअधिकार फोरम (लोकतान्त्रिक) बाट विजयकुमार गच्छदार, नेपाल मजदुर किसान पार्टीका अध्यक्ष नारायणमान विजुक्छेसहित राप्रपाका अध्यक्ष सामेल छन् ।

 बैठकमा सरकारलाई पूर्णता दिने तथा राष्ट्रपति, उपराष्ट्रपति, सभामुख, उपसभामुख लगायतका पदमा हुन गइरहेको निर्वाचनमा साझा उम्मेदवार बनाउने विषयमा समेत छलफल भएको बताइएको छ ।         
