
﻿आज बिहीबार दिनभर अनलाइनखबरमा सयौं समाचार अपटेड भए । त्यस मध्ये पाठकले सबैभन्दा धेरै रुचाएका टप १० समाचार तपाईले छुटाउनु भयो कि ?
१. गायिका रेखा शाह फसेकी हुन् कि प्रहरीबाट फसाइएकी ?
गायिका रेखा शाह पाँच दिनदेखि काठमाडौं प्रहरी परिसरको चिसो हिरासतमा छिन् । लेनदेनको विवादमा मुछिएकी उनलाई ‘पाठ सिकाउने’ मुडमा छन् परिसरका प्रमुख एसएसपी विक्रम सिंह । रेखाले एक जुवाडेमाथि चर्को व्याजदरमा पैसा लगानी गरेको आरोप छ ।
२. माघ ४ भित्र मधेसी मोर्चासँग सहमति गर्ने तीन दलको निर्णय
बिहीबार विहान प्रधानमन्त्री निवास बालुवाटारमा कांग्रेस, एमाले र एमाओवादीको बैठकका शीर्ष नेताहरुको बैठक बसेको थियो । बैठकमा ५ गते संसदको बैठक बस्नु अघि नै मधेसी मोर्चासँग सहमति गर्ने गरी वार्ता र सम्वाद अघि बढाउने निर्णय भएको छ ।
३. बहसमा उच्चकोशी बाँध : बिहारको दुःख मेट्ने, नेपाललाई डुबाउने 
नेपालको तराईमा भइरहेको आन्दोलनमा सहयोग गर्दै नाकाबन्दी गरेर भारतले काठमाण्डौलाई तर्साइरहेको छ । यही आन्दोलनको परिणामस्वरुप नेपालले भारतलाई सप्तकोशी उच्च बाँधसहित देशका विभिन्न नदीहरुमा बन्ने सम्भाव्य आयोजनाहरु बुझाएमा सहमति हुने संकेत गरेको गरेको पाइन्छ ।
४.डिपोभरि तेल छ, आयल निगमले दिँदैन, किन ?
आयल निगमका हाकिमहरुले नै कालो बजारियासँग मिलेर अवैधानिक बाटोबाट तेल बच्दै पैसा कमाउन थालेको धेरै भइसक्यो । भारतबाट तेल सहजरुपमा आउन र काठमाडौंमा सवारी जाम हुन थालिसक्यो, तैपनि निगमका हाकिमहरु निजी सवारी धनीलाई कालोबजारिसँगै भर पर्न सुझाव दिइरहेका छन् ।
५. फोहोरमा फालिएका प्लास्टिकबाट डिजेल र पेट्रोल (भिडियोसहित) 
प्लास्टिक तथा प्लाष्टिकजन्य पदार्थले वातावरण प्रदुषण गरेको भन्दै सरकारले यसको प्रयोगलाई निरुत्साहित गर्दै आएको छ । तर, नास्टका वैज्ञानिकहरुले फोहोरमा फालिएका प्लास्टिकबाट तेल निकालेर देखाउँदै सरकारलाई नयाँ बाटो देखाएका छन् ।
६. तातोपानी-खासा र रसुवागढी-केरुङ सडकलाई ग्रीन इकोनोमिक कोरिडोर बनाउन चीन सकारात्मक 
चीन भ्रमणमा रहेका वनमन्त्री अग्नि सापकोटाले चिनियाँ समकक्षी झाङ जिनलोङसँग भेटवार्ता गरेका छन् । भेटमा मन्त्री सापकोटाले तातोपानी-खासा र रसुवागढी-केरुङ सडकखण्ड स्तरउन्नती गर्ने क्रममा पर्ने वातावरणीय प्रभावलाई मध्यनजर गदै ग्रिन इकोनोमिक कोरिडिरका रुपमा विकास गर्ने प्रस्ताव राखेका छन् ।
७. कक्षा ११ को परीक्षाफल प्रकाशित, ४९.२ प्रतिशत उत्तीर्ण 
उच्च माध्यमिक शिक्षा परिषदले कक्षा ११ को नतिजा सार्वजनिक गरेको छ । गएको असारमा भएको परिक्षामा सहभागी मध्ये नियमित तर्फ ४९.२ प्रतिशत परिक्षार्थी उत्तीर्ण भएको परिषद्ले जनाएको छ ।
८. नेपालका दलहरुको वार्ता सकारात्मक: राजदूत राय
भारतीय राजदूत रञ्जित रायले प्रमुख दल र मधेसी मोर्चाबीच पछिल्लो समय भइरहेको वार्तालाई भारतले सकारात्मक रुपमा लिएको बताएका छन् ।बिहीबार काठमाडौंमा गरिएको अन्तर्क्रियामा भारतीय राजदूत रायले प्रमुख दल र मोर्चाबीचको वार्तामा सहमति हुनेमा भारत आशावादी रहेको बताए ।
९. व्यवसायीले चैत मसान्तसम्म बैंकको ऋण नतिर्दा पनि हुने 
भूकम्प, मधेस आन्दोलन र भारतीय नाकाबन्दीका कारण समस्यामा परेका उद्योगी/व्यवसायीले आगामी चैत मसान्तसम्म बैंकको ऋण नतिर्दा पनि हुने भएको छ ।राष्ट्र बैंकको यो निर्णयले उद्योगी व्यवसायीहरुले ठूलो राहत मिल्नेछ ।
१०. हलिउड शैलीमा प्रियंकाको पारदर्शी पहिरन(फोटो फिचरसहित) 

यो कुरामा कुनै पनि दुई मत छैन कि, अब नेपाली चलचित्रको मेकिङ र गुणस्तर उच्च बन्दैछ । बर्षमा बन्ने सय बढी चलचित्रमध्ये दशवटा मात्र यस्ता चलचित्र बने भनेपनि, त्यसलाई सुखद मान्नुपर्छ ।
र, यो पनि
मोटीहरुको अनौठो पोज, हाँस्नुको छैन विकल्प (फोटो फिचरसहित)
दुनियामा अर्बौँ मानिसहरुको अनुहार तथा जिउडाल एकको अर्कोसँग मिल्दैन । अर्थात् मानव जातिमा पनि निकै विविधता छ ।