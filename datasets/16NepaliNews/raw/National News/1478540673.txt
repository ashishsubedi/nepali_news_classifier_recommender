
﻿झापा, २२ कात्तिक । पूर्व पश्चिम राजमार्ग अन्तर्गत झापाको तोपगाछी–६ सितापुरी चोकमा आइतबार भएको सवारी दुर्घटनामा तीन जना घाइते भएका छन् ।
पश्चिमबाट पूर्वतर्फ आउँदै गरेको को १ ख ३५९७ नम्बरको बसले मे २ प २६७० नम्बर र बा ७६ प ४२३६ नम्बरको २ वटा मोटरसाइकललाई ठक्कर दिँदा मोटरसाइकलमा सवार दमक–१४ बस्ने कुमार राई, ईलाम चुलाचुली–१ बस्ने हेमराज फागो र नामथर वतन खुल्न नसकेकी एक महिला घाइते भएकी छिन् । घाइते तीनैजनाको विएनसी अस्पताल विर्तामोडमा उपचार भइरहेको छ भने ठक्कर दिने बस र चालकलाई प्रहरी चौकी केर्खाले नियन्त्रणमा लिएको छ ।