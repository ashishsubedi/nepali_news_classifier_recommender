
﻿वीरगञ्ज, १९ कार्तिक । हिन्दुहरुको महान पर्व छठको अवसरमा घडीअर्वा स्पोर्ट्स क्लबको आयोजनामा शुक्रवार रक्तदान कार्यक्रम सम्पन्न भएको छ ।
प्रत्येक बर्ष छठ पूजाको अवसरमा हुने रक्तदान कार्यक्रममा यस बर्ष ४ महिला सहित १०५ जनाले रक्तदान गरेको क्लबका अध्यक्ष लखनलाल गुप्ताले जानकारी दिएका छन् । रगतको अभावमा कोही कसैले ज्यान गुमाउन नपरोस्’ भने अभिप्रायले उक्त कार्यक्रम आयोजना गरिएको अध्यक्ष गुप्ताले बताए ।
घडीअर्वा पोखरी परिसरमा आयोजना भएको उक्त रक्तदान कार्यक्रमको अध्यक्षता क्लबका अध्यक्ष लखनलाल गुप्ताले गरे भने कार्यक्रमको प्रमुख अतिथि अधिवक्ता पन्नालाल गुप्ता रहेका थिए । नेपाल रेडक्रस सोसाइटी पर्साका सभापति फुल महम्मद मियाँ बिशिष्ठ आतिथ्यमा सम्पन्न कार्यक्रममा छठ पूजा व्यस्थापन समितिका अध्यक्ष बाल्मिकी साह, रक्त सञ्चार केन्द्र पर्साका अध्यक्ष प्रविन मानन्धरसमेतको उपस्थिति रहेको थियो ।
यसैगरी बरिष्ठ उपाध्यक्ष हिरा साह कानु, मनोज साह कानु, सचिव मनोहर साह कानु, क्लबका पूर्व अध्यक्ष सुशील गुप्ता लगायतको उपस्थिति रहेको कल्बका सदस्य निखिल बर्नवालले जानकारी दिए । कार्यक्रम सञ्चालन क्लबका सचिव प्रभाकर गुप्ताले गरे ।
कार्यक्रममा रक्तदाताहरुलाई धन्यवाद ज्ञापन गर्दै क्लवका अध्यक्ष लखनलाल गुप्ताले क्लवका गतिविधि, छठ पूजा र रक्तदानको महत्वबारे जानकारी दिए । कल्बको तर्फाबाट छठ पर्वको शुभकामना पनि व्यक्त गरे । कार्यक्रममा त्यस क्षेत्रका प्रहरी, सेना, डाक्टर, इन्जिनियर, सञ्चारकर्मी, शिक्षक, व्यावसायिक युवा तथा स्वयंमसेवकहरुले रक्तदान गरे । कार्यक्रममा सरोज साह, पूजा गुप्ता, खÞुशी मरहठा, सुशील गुप्ता, लखनलाल गुप्ता, आनन्द साह, मनोज साह कानु, सोनु गुप्ता, नीरज साह, कुलदीप गुप्ता, अरबिन्द साह, जीतेन्द्र सिंह, सोनालाल साह कानु, प्रदीप गुप्ता लगायत अन्य १०५ जनाले रक्त दान गरेको सचिब प्रभाकर गुप्ताले जानकारी दिएका छन् ।