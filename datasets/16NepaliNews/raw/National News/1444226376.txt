
﻿एकिकृत नेकपा माओवादीका केन्द्रीय अध्यक्ष तथा पूर्व प्रधानमन्त्री पुष्पकमल दहाल प्रचण्डले नेपाल बिरुद्ध अघोषित नाकाबन्दी गर्ने भारतलाई अन्तराष्ट्रिय अदालतमा मुद्धा हाली घुडा टेकाउनुपर्ने बताउनुभएको छ ।  सुनसरीको इटहरी स्थित पार्टीका कार्यकर्ताहरुलाई प्रशिक्षण दिनु अघि बिराटनगर बिमानस्थलमा पत्रकारहरुसंग कुराकानी गर्दै अध्यक्ष प्रचण्डले यस्तो बताउनुभएको हो ।

मुलुकमा जारी नया संबिधान पछि पहिलो् पटक पूर्वको कार्यक्रमहरुमा सरीक हुन आउनुभएका अध्यक्ष प्रचण्डले नेपाल बिरुद्ध नाकाबन्दी गर्दै भारतले अन्तराष्ट्रिय कानुन उलङघन गरेको र कानुन उलङघन गर्नेलाई मुद्धा हाल्दा केही फरक नपर्ने बताउनुभयो ।नेपालमा जारी समस्याहरुको बिषयमा अध्यन गर्दै आन्दोलनरत मधेशी मोर्चाको माग सम्बोधन गर्नुपर्नेमा आफुहरुको निर्णय रहेको र चाडै पुनः बार्ताको माध्यमबाट सहमती खोजीने पनि उहाले बताउनुभयो । 

अध्यक्ष प्रचण्डले आन्दोलनरत मधेशी मोर्चाका नेताहरुलाई आन्दोलन छाडेर बार्ताको माध्यमबाट सहमती खोजी मुलुकलाई निकास दिन र जारी संबिधानलाई सबैले स्वागत गर्नपनि बिशेष अनुरोध गर्नुभयो ।संबिधानपछि अब बन्ने सरकार राष्ट्रिय सहमतीको आधारमा बन्नुपर्नेमा जोड दिदै अध्यक्ष प्रचण्डले त्यसकालागि एमालेका केपी ओली मात्र नरहेको बताउनुभयो । 

यता बिराटनगर बिमानस्थलबाट इटहरी आइपुगेका एमाओवादी अध्यक्ष पुष्पकमल दहालले कार्यकर्ता प्रशिक्षणको कार्यक्रममा पत्रकारहरुलाई प्रवेश निषेध गराइएको छ । इटहरी स्थित रिजाल भिजनमा बुधबार १ नं प्रदेश अन्तरगत अगुवा पार्टी कार्यकर्ताहरुलाई प्रशिक्षण कार्यक्रम रहेको छ ।
