
﻿राजविराज, ३० असोज । सप्तरीको कञ्चनरुप नगरपालिका ११ मा शनिवार बसको ठक्करबाट घाइते महिलाको उपचारको क्रममा मृत्यु भएको छ ।
पूर्वबाट पश्चिमतर्फ जादै गरेको ना २ ख ५१०१ नम्बरको बसले शनिबार साँझ १८५५ बजे ठक्कर दिएर घाइते भएकी महिलाको उपचारकाक्रममा शनिबार राती मृत्यु भएको हो । मृतक महिलाको नामथर वतन खुल्न नसकेको जिल्ला प्रहरी कार्यालय सप्तरीले जनाएको छ ।
बसको ठक्करबाट घाइते भएकी महिलालाई उपचारकालागि कोशी अञ्चल अस्पताल लगिएको थियो । महिलाको सोही अस्पतालमा राती ९.४५ बजे कोशी अञ्चल अस्पतालमा उपचार हुँदा हुँदै मृत्यु भएको जिल्ला प्रहरीले जनाएको छ ।