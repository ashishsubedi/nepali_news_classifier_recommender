
﻿भाद्र २९, कौठमाण्डौं । प्रमुख दलहरु राजनीतिक गोलमेच सम्मेलन मार्फत संविधानको अन्तर वस्तुमा छलफल गर्ने गृहकार्यमा जुटेका छन् । भाद्र ३१ गतेहुने सर्वपक्षीय गोलमेच सम्मेलनमा १२ बूँदे समाझदारी यताको विभिन्न सम्झौता र सहमतिको भावनामा केन्द्रीत रही संविधानमा लेखिने विषयवस्तुमाथि छलफल हुने छ । संविधान जारीहुनु अघि सरकारले गर्नु पर्ने कामको निक्र्योल समेत हुने छ । नेकपा माओवादी, एमाओवादी, कांगे्रस र एमालेको दुई दुई जना रहेकोे कार्यदलले राजनीतिक सभाको कार्यविधिलाई अन्तिम रुप दिएका छन् । सभामा कति दल सहमागी हुने भन्ने कार्यदलले टुङ्गो लगाउन सकेन । शीर्ष नेताहरुको सहमतिमा सरकारले नै दलहरुलाई बोलाउने कार्यदलमा सहमति बनेको छ । सभामा आ आफ्ना धारणा लिएर संविधान सभा र बाहिर रहेका दल सहमागि हुने छन् । कार्यदलका सदस्य एवं एमाले नेता अग्नी खरेलले भन्नु भयो नेकपा माओवादी सहित ३३ दलको मोर्चा संविधान सभा बाहिर बसेको हो । अहिले मोर्चामा कतिदल छन् भन्ने बुझेर सरकारले बोलाउने छ । संविधान सभा वहिष्कार गरेका नेकपा माओवादी लगायत अन्यदल पहिलो पटक संविधान निर्माण बारे छलफलमा सहभागी हुन लागेका हुन् । 
