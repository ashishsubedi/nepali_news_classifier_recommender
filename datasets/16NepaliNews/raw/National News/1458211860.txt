
﻿४ चैत, काठमाडौं । मानव बेचविखनबिरुद्ध एशियाली पार्टीहरुको अन्तर्राष्ट्रिय सम्मेलनमा सहभागी हुन पाकिस्तान पुगेका एमाले बरिष्ठ नेता झलनाथ खनाल र माधवकुमार नेपालले पाकिस्तानी नेताहरुसँग भेटवार्ता गरेका छन् ।
अन्तर्राष्टिय कार्यशाला समाप्तिसँगै पूर्व प्रधानमन्त्रीहरु नेपाल र खनालले पाकिस्तानका राजनीतिक पार्टीका नेताहरु, सभामुख, पूर्व बिदेशमन्त्री लगायतसँग भेटघाट र छलफल गर्नु गरेका हुन् ।
भेटघाटको क्रममा नेपाल र पाकिस्तान को बस्तुस्थितिका साथै आर्थिक र अन्य सहयोग स्थापना गर्ने विषयमा अनौपचारिक छलफल भएको थियो ।
आई क्याप र कतार प्रबासी नेपाली मञ्चको आयोजनाको सम्र्पूण क्रार्यक्रम सकेर आज ३ः०० बजे नेपाल आइपुग्ने क्रार्यक्रम रहेको खनालका स्बकीय सचिब कृष्ण भट्टराईले जानकारी दिए ।
यसअघि सम्मेलनको अनौपचारिक छलफलमा दक्षिण एशियामा शान्ति, विकास र शुसासन कार्यमा भूमिका खेल्न पूर्व प्रधानमन्त्रीहरुको फोरम निर्माण गर्ने सहमति भएको छ । तुरुन्तै अन्य देशहरुसँग छलफल गरी गठन निर्माण प्रक्रिया अघि बढाउने सहमति भएको छ ।