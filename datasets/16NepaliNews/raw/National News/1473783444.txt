
﻿सुनसरी, २८ भदौ । सुनसरी प्रहरीले आइतबार राती भन्सार छली ल्याएको ठूलो परिमाणमा दालहसहित दुई वटा ट्रक नियन्त्रणमा लिई आन्तरिक राजश्व कार्यालयमा बुझाएको छ ।
ईलाका प्रहरी कार्यालय चिमडीबाट खटिएको गस्ती टोलीले चिमडी–९ बाट राती १२ बजे १६ हजार ८ सय ६० किलो राजमासहित ना ३ ख ९४९९ नम्बरको ट्रक र १७ हजार १० किलो चनासहित ना ४ ख ७०१ नम्बरको ट्रकलाई नियन्त्रणमा लिएको हो । भन्सार छलेर ल्याएको दालसहितको ट्रक सुनसरीको साहेबगञ्ज भएर नेपाल प्रवेश गरेको गोप्य सुचना पाएपछि प्रहरीले ट्रक चेकजाँच बरामद गरेको छ ।
बरामद सामानको मूल्य ४६ लाख २३ हजार रहेको जिल्ला प्रहरी कार्यालय सुनसरीले जनाएको छ । सामानसहित दुबै ट्रक सोमबार आवश्यक कार्वाहीकालागि आन्तरिक राजश्व कार्यालय ईटहरीमा बुझाइएको छ ।