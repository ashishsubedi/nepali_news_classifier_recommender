
﻿सिरहा, ६ असोज । सिरहाको धनगढीमाइ–१३ मा बुधबार इनारमा डुबेर एक बालिकाको मृत्यु भएको छ । मृत्यु हुनेमा स्थानीय हरिनारायण यादवको ७ वर्षिया छोरी अञ्जली यादव रहेकी छिन् ।
घर नजिकै रहेको इनार छेउमा खेल्ने क्रममा उनी चिप्लेर अचानक इनारमा खसेकी थिइन् । स्थानीयले बालिकालाई इनारमा खसेको देखेपछि निकाल्दा उनको मृत्यु भई सकेको इलाका प्रहरी कार्यालय धनगढीले जनाएको छ । त्यस्तै झापाको दमक–१० बुद्धटोल बस्ने ८३ वर्षिया कृष्णमाया विश्वकर्माको आफ्नै घरको माथिल्लो तल्लाबाट लडेर मृत्यु भएको छ । राती २ बजेतिर ट्वाइलेट जाने क्रममा लडेर गम्भिर घाइते भएकी विश्वकर्माको लाईफ लाईन अस्पताल दमक ल्याउने क्रममा बाटोमा मृत्यु भएको इलाका प्रहरी कार्यालय दमकले जनाएको छ ।