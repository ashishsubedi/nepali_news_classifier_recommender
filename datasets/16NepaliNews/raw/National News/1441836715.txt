
﻿तीन दलका शीर्ष नेताहरुले देशका विभिन्न स्थानमा आन्दोलनरत दललाई वार्तामा आउन आग्रह गरेका छन्। संविधान सभा भवनमा बुधबार साँझ बसेको तीन दलका शीर्ष नेताहरुको बैठकले असन्तुष्ट मधेसी र थारु लगायतका समुदायको माग वार्ताको टेबलबाट समाधान गर्न सकिने भन्दै उनीहरूलाई वार्तामा अाउन अाग्रह गरेका हुन। बैठकपछि कांग्रेस सभापति सुशील कोइराला, एमाले अध्यक्ष केपी शर्मा अोली र एमाअोवादी अध्यक्ष पुष्पकमल दाहाल &#39;प्रचण्ड&#39;ले संयुक्त रूपमा वक्तव्य जारी गरी अान्दोलनरत पक्षलाई यसअघि पनि पटक पटक वार्तामा बोलाएको उल्लेख गर्दै फेरि पनि वार्तामा अाउन अाह्वान गरेका हुन्।
 
&#39;मतभेद र द्वन्द्वको उत्कर्षको बेलामा पनि  वार्ता र छलफलको ढोका बन्द हुँदैन र गर्नु पनि हुँदैन भन्ने हाम्रो मान्यता छ&#39; संयुक्त वक्तव्यमा भनिएको छ। यसअघि शीर्ष नेताको बैठकबाट बाहिरिने क्रममा एमाले नेता झलनाथ खनालले तीन दलले संविधान निर्माणको प्रक्रियालाई कुनै पनि हालतमा नरोक्ने  बताएका थिए। कांग्रेस उपसभापति रामचन्द्र पौडेलले पनि असन्तुष्ट पक्षका माग वार्ताबाट समाधान गर्न प्रयास गर्ने तर संविधान निर्माणको जारी प्रक्रिया नरोकिने प्रतिक्रिया दिएका थिए। 
