
﻿भाद्र २६, काठमाण्डौं । मधेशी जनअधिकार फोरम नेपालको संसदीय दलका नेता उपेन्द्र यादवले विगतमा सरकार र विभिन्न दलहरु बीच भएको चार बूँदे सहमति कार्यान्वयन नहुदा सम्म व्यवस्थापिका संसद वैठक चल्नै सक्दैन भनेर बताउनु भएको छ । उहाँले भारतबाट आउने गाडीको शुल्क बढेको र यसलाई घटाउने भने पनि हालसम्म नघटाइएको प्रति चिन्ताव्यक्त गर्नु भएको छ । अर्थमन्त्री डा. रामशरण महतले भारतीय विदेशमन्त्रीसंगको भेटमा संघीयताका विषयलाई थाँती राखेर भए पनि माघ ८ गते नयाँ संविधान ल्याउन लागेको भन्ने भनाइ प्रति उहाँले आपत्ति प्रकट गर्नु भएको छ । नेता यादवले विगतका उपलब्धि र संघीयता विनाको संविधान जारी नै हुन सक्दैन त्यतिमात्र होइन यो कुटनीतिक मर्यादा विपरित पनि हो । सत्तारुढ दलको एक नेताले विदेशमा गएर कोहि मधेशी छैनन् भनेको र जुन देशमा गयो त्यही देशको पोशाक लगाउने गरेका छन् बरु दौरा सुरुवाल नै लगाएर गएको भए राम्रै हुन्थ्यो । उहाँले त्यो कुन नेताहुन् नाम चै भन्नु भएन संविधान बन्न नदिने षड्यन्त्रहुन थालेको आरोप लगाउदै उहाँले बहुमतको दम्व राखेर संविधान जारी गर्ने प्रयास गरे कार्यान्वयनमा नै समस्या आउने दाबी गर्नु भयो । 
