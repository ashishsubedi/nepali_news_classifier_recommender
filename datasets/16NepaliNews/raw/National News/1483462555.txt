
﻿वीरगञ्ज, १९ पुस । संघिय समाजवादी फोरम नेपालको संयोजनमा तीन महिने सिलाई कटाई तालिमको मङ्गलवार एक कार्यक्रम बीच उद्घाटन गरिएको छ ।
संघिय समाजवादी फोरम नेपालका सांसद श्रवण कुमार अग्रवालको संसदीय कोषबाट तालिम सञ्चालन भएको समाजवादी विद्यार्थी फोरम नेपालका केन्द्रीइ सदस्य निखिल बर्नवालले जानकारी दिएका छन् । बिरगञ्ज उप–महानगरपालिका जगरनाथपुरमा हुने उक्त तालिमको उद्घाटन संघिय समाजवादी फोरम नेपालका राष्ट्रिय उपाध्यक्ष लालबाबु राउत गद्दी र जिल्ला अध्यक्ष प्रदिप यादवले गरेका छन् ।
राष्ट्रिय उपाध्यक्ष लालबाबु राउत गद्दीले नेपाली मधेशी महिलाले आफ्नो सहभागिता देखाए मात्र मधेशमा हुने सामाजिक भेदभावको अन्त्य हुने बताए र यस्ता सिपमुलक तालिमले महिलालाइ बल मिल्ने बताए । कार्यक्रममा शान्ति समिति पर्साका संयोजक समेत रहेका प्रदिप यादवले मधेशी समुदायको विकास गर्न महिला सशक्तिकरण आवश्यकता रहेको बताए । यस्ता तालिमले समाजका महिलाहरुलाई आत्म निर्भर समेत बनाउने उनले विश्वास व्यक्त गरे । सीपमूलक तालिममा ३० जना महिलाको सहभागिता रहेको छ ।