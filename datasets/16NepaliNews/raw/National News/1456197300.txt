
﻿
११ फागुन, काठमाडौं । फुटबलमा रेफ्रीले रातो कार्ड देखाएको त तपाईं हामीले धेरै देखेका छौं । तर, खेलाडीले रेफ्रीलाई रातो कार्ड देखाएको ? यो सम्भव छैन ।
तर टर्कीको सुपर लिगमा यस्तै भएको छ । ट्रापजोन्सपोर र गालाटासरेबीच खेलका क्रममा एक खेलाडीले रेफ्रीलाई रातो कार्ड देखाएका छन् । सालेह डर्सनले खेलको अन्तिमतिर रेफ्री डेनिड बिटनेललाई कार्ड देखाएका हुन् ।
भएछ के भने खेलको ८६ औं मिनेटमा रेफ्रीले डर्सनका टीममेटलाई रातो कार्ड देखाएका थिए । त्यक्रत्रममा रेफ्रीको हातबाट रातो कार्ड भूईँमा खस्यो ।
त्यही मौकामा डिफेण्डर सालेह डर्सनले रेफ्रीको कार्ड टिपेर उनलाई नै देखाइदिए । खेलाडीले कार्ड देखाएका कारण रेफ्रीले मैदान छाड्नु त परेन, तर, सालेह डर्सन आफैंले मैदान छाड्नु पर्यो । रेफ्रीले उनलाई पनि रातो कार्ड दिए ।
तनावपूर्ण खेलमा ट्रापजोन्सपोरका चार खेलाडीले रातो कार्ड पाएका थिए ।
यसअघि १९९५ मा रेफ्री पल ग्यासकोइङलाई पनि खेलाडीले रातो कार्ड देखाएका थिए ।