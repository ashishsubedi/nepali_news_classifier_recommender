
﻿२१ माघ, काठमाडौ । पार्टीका सबै नेता कार्यकर्ता नयाँ शक्तिमा लागेपछि संसदमा प्रतिनिधित्व गर्ने जनजागरण पार्टी तीन जनामा सीमित भएको छ ।
अन्य सबैजना नयाँ शक्तिमा प्रबेश गरेपछि जनजागरण पार्टीमा सांसद लोकमणि ढकाल, अध्यक्ष र महासचिवमात्र छन् ।
संविधानसभामा प्रतिनिधित्व रहेको जनजागरण पार्टी नेपालका अधिकांश नेता तथा कार्यकर्ताहरु नयाँ शक्तिमा प्रवेश गरेका छन ।
बिहीबार रिपोर्टर्स क्लब नेपालमा पत्रकार सम्मेलन गरि संविधान निर्माणपछि मुलुकमा राजनीतिक क्रान्ति सकिएको र आर्थिक विकास तथा समृद्धिका लागि नयाँ शक्तिमा प्रबेश गरेको पार्टी छाडेका नेता कार्यकर्ताको भनाई थियो ।
नयाँ शक्तिमा प्रवेश गर्नेहरुमा उपाध्यक्ष गणेश केसी, सचिव रामप्रसाद न्यौपाने, कोषाध्यक्ष सीता श्रेष्ठ, केन्द्रीय सदस्यहरु परशुराम गिरी, शिबहरि भट्टराई, भारत खतिवडा, जगत हमाल, निर्वतमान कोषाध्यक्ष राजु पाण्डे, कपिलबस्तु, जुम्ला, नुवाकोट जिल्ला कार्य समिति सहित ६९ जना रहेका छन ।