
﻿विपक्षी ३० दलभित्रका प्रमुख दल एमाओवादी, फोरम लोकतान्त्रिकलगायत एकातिर, मधेसी जनअधिकार फोरम नेपाल, तराई-मधेस लोकतान्त्रिक पार्टीसहितका दलहरू अर्कातिर । सिंहदरबारमा मंगलबार गजबको दृश्य देखियो, दोस्रो संविधानसभा चुनावदेखि सोमबारसम्म सँगै यात्रारत उनीहरू मंगलबारदेखिएउटै भवनको चौथो र दोस्रो तल्लामा बेग्लाबेग्लै बैठकमा बसे । 

एउटा बैठकको अध्यक्षता एमाओवादी अध्यक्ष पुष्पकमल दाहालले गरे भने अर्कोको तराई-मधेस लोकतान्त्रिक पार्टीका अध्यक्ष महन्थ ठाकुरले । माघ ५ पछि एक ठाउँमा उभिएका संविधानसभामा प्रतिनिधित्व गर्ने १८ सहितका ३० दल मंगलबार औपचारिक रूपमै विभाजित भए ।सोमबारको सहमतिप्रति आपत्ति जनाएका ३० दलीय विपक्षी मोर्चाका प्रवक्ता प्रेमबहादुर सिंह भने चौथो तलामा एमाओवादी अध्यक्ष दाहाल नेतृत्वमा बसेको बैठकमा सहभागी भए । 

एमाओवादी अध्यक्ष दाहालले ३० दलमध्ये संविधानसभामा प्रतिनिधित्व गर्ने १८ दललाई बैठकमा डाकेका थिए । प्रवक्ता सिंहको दाबीअनुसार त्यसमध्ये १३ दल बैठकमा सहभागी थिए । बैठकको निर्णय सुनाउँदै सिंहले भने, &#39;माघ ५ पछि ३० दलले संविधानसभाको बैठकमा नजाने निर्णय गरेका थिए । मंगलबारको बैठकले त्यसलाई उल्ट्याउँदै संविधानसभामा जाने निर्णय गर्& यो । तर ३० दलीय मोर्चाकै अर्को पक्षले भने सोमबार चार पक्षबीच भएको १६ बुँदे सहमतिलाई प्रतिगमनको संज्ञा दियो ।
