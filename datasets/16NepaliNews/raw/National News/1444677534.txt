
﻿भनिन्छ महिलाको जवानीका अगाडि भगवानको ध्यान पनि भंग हुन्छ । तर, यहाँ पृथ्वीमै महिलाको सुरक्षाका लागि नीति निर्माण तहमा रहेका एक सभासदको समेत ध्यान भंग भएको छ ।महिलाहरुलाई बलात्कारबाट बचाउन नियम कानुन निर्माण गर्ने निकाय संविधानसभाका सभासदले आफ्नो पदीय मर्यादा बिर्सिएर किशोरीको कारभित्रै बलात्कार गरेका छन् ।

भारतको असममा किशोरी बलात्कार अभियोगमा सभासद गोपीनाथ दासलाई संसद भवनबाटै पक्राउ गरिएको भारतीय सञ्चारमाध्यमले जनाएका छन् । किशोरी बलात्कारपछि दास लुकीछिपीबस्दै थिए । दासलाई पक्राउ गरी पुलिसले असमको कामरुम जिल्ला अदालतमा कारवाहीका लागि पेस गरेको छ 
अभियुक्त दास अल इण्डिया युनाइटेड डेमोक्रेटिक फ्रण्ट (एआईयूडीएफ)का सांसद हुन् । उनी बोको विधानसभा क्षेत्रबाट चुनिएका थिए ।

असमको कामरुप जिल्लाका एसपी इन्द्राणी बरुणाले आफ्नै घरमा काम गर्ने किशोरीलाई कार सफा गर्न बोलाएरै सांसद दासले कारभित्रै बलात्कार गरेको जानकारी दिए ।उनले भने   कार सफा गर्न बोलाएर घरको बगैचाँमा राखिएको कारभित्र मुख बन्द गरी किशोरीको बलात्कार गरिएको अनुसन्धानमा खुलेको छ । पक्राउ गरी थप कारवाही अगाडि बढाउन अदालत समक्ष पेस गरेका छौं । पीडित परिवारको उजुरीमा पुलिसले मुद्दा दर्ता गरी दासलाई पक्राउ गरेको हो । पक्राउ परेसँगै दासको सांसद पद खारेज गरिएको छ ।
