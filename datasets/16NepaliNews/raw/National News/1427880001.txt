
﻿काठमाडौं, चैत्र १८- अनशनरत डा गोविन्द केसीको माग पुरा गर्न दबाव दिन मेलिडक काउन्सिलमा तालाबन्दी गर्न गएका स्वास्थ्यकर्मीमाथि प्रहरीले लाठी सहित हस्तक्षेप गरेको छ। विभिन्न दश सुत्रीय माग राखेर एघार दिनदेखि अनशनरत डा गोविन्द केसीको मागमा समर्थन जनाउँदै मेलिडक काउन्सिलमा तालाबन्दी गर्न गएका चिकित्सा शास्त्र अध्ययन संस्थान महाराजगञ्जका विद्यार्थीमाथि प्रहरीले ज्यादती गरेको हो । 

अन्डर ग्य्राजुएट र पोष्ट ग्य्राजुएटका सय भन्दा बढी विद्यार्थीले मेडिकल काउन्सिलमा तालाबन्दी गर्ने क्रममा प्रहरीले विधार्थीमाथि लाठी प्रहार गरेको हो  । प्रहरी दमनबाट डा किशोर दत्त लगायत घाइते भएका छन् ।  दत्तको शरीरका विभिन्न ठाउँमा चोट लागेको छ।उनीहरुले मेडकिल काउन्सिल माफिया काउन्सिल भएको भन्दै तालबन्दी गर्ने प्रयास गरिरहेका छन्।

चिकित्सा शिक्षा नीति र चिकित्सा विश्वविद्यालय निर्माण हुनुअघि नयाँ मेडिकल कलेजलाई सम्बन्धन दिन नहुने, अनियमित तरिकाले मेडिकल कलेजको सम्बन्ध दिने पदाधिकारीलाई कारबाही गर्नुपर्ने, चिकित्सा विश्वविद्यालय सम्भाव्यता अध्ययन समिति र चिकित्सा शिक्षा राष्ट्रिय मापदण्ड निर्धारण समितिले बुझाएको प्रतिवेदन तत्काल कार्यान्वयन हुनुपर्ने, देवदेह र विराट् मेडिकल कलेजलाई सरकारले दिएको सम्बन्धन फिर्ता गर्नुपर्ने, मेडिकल शिक्षामा माफियाको चलखेल रोकिनुपर्नेलगायत १० बुँदे माग केसी समर्थकले राखेका छन्। डा केसीको अनशन प्रति सर्वसाधारण लगायत राजनीतिक दलका नेताहरु, नागरिक अगुवाहरु, संघसस्थालगायतले समर्थन जनएका छन् ।


डा केसीको माग संबोधान गर्न मंगलबार सरकार र केसी समर्थक डाक्टरहरुबीच छलफल भएको थियो । छलफल सकारात्मक भनिए पनि कुनै निर्णय हुन सकेन । हिजै मन्त्री परिषदको आकश्मिक बेठकले डा केसीको सात वटा माग संबोधन गर्न राजी भएको थियो । तर स्वास्थ्य मन्त्री लगायतको राजीनामा भने संबोधन गर्न नसकिने बताएको थियो । सरकारको उक्त कदमको बिरोध गर्दै चिकित्सकहरुले देश भरका अस्पतालको ओपिडी सेवा बन्द गरेका छन् ।
