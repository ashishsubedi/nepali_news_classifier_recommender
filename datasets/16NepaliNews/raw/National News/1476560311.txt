
﻿वीरगञ्ज, २९ असोज । नेपाल ट्रेड युनियन कांग्रेस पर्साद्वारा शनिवार वीरगञ्जमा संगठन विकास सम्बन्धि १ दिने कार्यशाला गोष्ठिको आयोजना गरियो ।
वीरगञ्जस्थित श्रीपुर उच्च माध्यमिक विद्यालयमा आयोजित कार्यशाला गोष्ठिको नेपाल ट्रेड युनियन कांग्रेसका महासचिव महेन्द्र प्रसाद यादवले उद्घाटन गरेका हुन् । कार्यक्रमलाई सम्बोधन गर्दै महासचिव यादवले औद्योगिक क्षेत्रमा सरकारले ल्याएको हायर एण्ड फायर, नो वर्क नो पे र मजदुरको हक अधिकार प्राप्तीकोलागि आन्दोलन र हडताल गर्न नपाउने विद्येयकले श्रमिकको अधिकार कटौती भएको दावी गरे । उनले श्रमिकको अधिकार कटौती हुने विधेयकको सशक्त विरोध गर्ने चेतावनी समेत दिए ।
नेपाल टे«ड युनियन कांग्रेस पर्साका अध्यक्ष लक्ष्मण प्रसाद कुर्मिको अध्यक्षतामा सम्पन्न कार्यक्रममा टे«ड युनियन कांग्रेसका केन्द्रीय सदस्यद्वय रामनरेश यादव, राजेश पटेल, मध्यमाञ्चाल क्षेत्रका क्षेत्रिय अध्यक्ष अमृतलाल जोशी, नेपाल कारखाना श्रमिक संघका राष्ट्रिय अध्यक्ष धीरेन्द्र कुमार सिंह, नेपाल ब्युटीसियन संघकी राष्ट्रिय अध्यक्ष भगवति खड्का, नेपाल प्रेस युनियनका केन्द्रीय सदस्य एवम मधेश विभाग प्रमुख विजय कुशवाहा, ट्रेड युनियनका पुर्व केन्द्रिय सदस्य रामनारायण प्रसाद कुर्मी लगायतले मन्तव्य व्यक्त गरे । कार्यक्रममा टे«ड युनियन कांग्रेससँग आवद्ध २६ वटा संघसंगठनका पदाधिकारीहरुको सहभागिता रहेको थियो । कार्यक्रमको सहजिकरण नेपाल ट्रेड युनियन कांग्रेस पर्साका सचिव छोटेलाल प्रसादले गरे ।