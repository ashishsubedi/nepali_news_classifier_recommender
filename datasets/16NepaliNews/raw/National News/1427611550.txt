
﻿१५ चैत, काठमाडौं । राष्ट्रिय प्रजातन्त्र पार्टीका बरिष्ठ नेता तथा पूर्वप्रधानमन्त्री सूर्यबहादुर थापा  आज भारत भ्रमणमा जाँदैछन् । एक साता भारत बस्ने थापा आफ्नो स्वास्थ्य उपचारका लागि जान लागेका हुन् । थापासँगै वाणिज्य तथा आपूर्तिमन्त्री एवं उनका छोरा सुनिलबहादुर थापा पनि जाने कार्यक्रम रहेको छ ।

थापाले आफ्नो नियमित स्वास्थ्य परीक्षण दिल्लीको मेदान्त अस्पतालमा गराउने राप्रपाका सहप्रवक्ता किरण गिरीले जानकारी दिए । भारतमा रहँदा थापाले राजनीतिक भेटवार्ता पनि गर्नेछन् । थापा आगामी शनिबार स्वदेश र्फकने कार्यक्रम रहेको छ ।
