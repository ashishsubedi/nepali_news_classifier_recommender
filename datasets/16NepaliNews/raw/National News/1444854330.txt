
﻿राजविराज, २७ असोज । आन्दोलनका कार्यक्रमहरुलाई निरन्तरता दिँदै मधेशी मोर्चा सप्तरीद्वारा राजविराजमा बुधवार विरोधसभाको आयोजना गरियो ।
राजविराज स्थित सहीद दशन चौकमा आयोजित सभामा संघीय समाजवादी फोरम नेपालका जिल्ला सदस्य केदार यादव, युवा विद्यार्थी मोर्चाका संयोजक शम्भु यादव, सद्भावना किसान मञ्चका महासचिव अमरकान्त झा, नेकपा माओवादीका जयप्रकाश यादव, पञ्चदेव यादव, तुफान मधेशी लगायतका वक्ताहरुले सम्बोधन गरेका छन् । सद्भावना पार्टीका क्षेत्रीय अध्यक्ष लक्ष्मण यादवको अध्यक्षतामा विरोधसभाको आयोजना गरिएको थियो ।