
﻿२० भदौ, काठमाडौं । तीज पर्वलाई हिन्दु नारीहरुले पवित्र पर्वको रुपमा लिन्छन् । मनका पीडा वेदना समेटिएको गीत गाउदै रातो साडी लगाएर मादलको तालमा छमछमी नाँचेर रमाइलो गर्ने परम्परा वर्षौदेखि कायम छ । नेपाली चेलीले यसैगरी ०७३ सालको तीज मनाएका छन् ।
तर, पछिल्लो समय कतिपय तीजका गीत (भाका, शब्द र भिडियो) ट्रयाकभन्दा बाहिर छन् । त्यति मात्रै हैन, केही तीजको भिडियो स-परिवार बसेर हेर्नसम्म सकिँदैन । ढोका थुनेर एक्लै हेर्नुपर्ने भिडियो कस्तो रहेछ त ? एकपटक नजर लाउने कि ?

बेग रानाको शब्द संगीत रहेको ‘चिन्ता लाग्यो’ बोलको तीजको भिडियो परिवारका सदस्य एकै ठाउँमा बसेर हेर्नेखालको छैन ।
गीतले भनेको छ-
लामो लुगा लाउनलाई भारी भो
अब फेशन गैसक्यो सारीको…
यसो भन्दै तिर्सना बुढाथोकीले स्कट लगाएर अभिनय गरेकी छिन् । न भाका तीजको जस्तो लाग्छ, न त शब्द संगीत नै ।
त्यसैगरी प्रविन थापा र टीका पुनको शब्द रहेको ‘क्या सेक्सी देखिन्छ’ बोलको अर्को गीतले पनि तीजको सामाजिक-सांस्कृतिक मर्ममाथि प्रहार गरेको आभाष हुन्छ ।
गीतले भनेको छ-
साडी र चोली लाउँदिन म त जवानी छेकिन्छ
छोटो-छोटो मिनिस्कट लाउँदा क्या सेक्सी देखिन्छ…
यो गीतमा पनि तिर्सना बुढाथोकीले मोडलिङ गरेकी छिन् भने उनलाई साथ दिएका छन् हास्य कलाकार बल्छी धुर्वेले ।
साडी चोली चाहिँदैन भन्ने यो गीतमा पनि तिर्सनाले अंग प्रदर्शनज गरेर चर्चा बटुल्न खोजेकी छिन् ।
त्यसैगरी दामोदर भण्डारी, ढाकाराम पौडेल र उमादेवी भण्डारीको स्वर रहेको ‘चाइनिज लुगा’ बोलको अर्को गीतको भिडियोमा पनि तीजको मर्म देखिँदैन ।
गीतले भनेको छ-
पहिला पहिला थोत्रो लाउँदा भन्थे इज्जत गयो रे
आज भोलि लुगा च्याती फेशन भयो रे …
उक्त गीतमा मोडलिङ गरेकी रिता अधिकारीले पनि स्कटले दर्शकलाई आकषिर्त गर्न खोजेको हो कि जस्तो देखिन्छ ।
त्यसैगरी राधिका हमाल र गोपालजीको शब्द रहेको ‘सेक्सी तीज रिमिक्स गीतमा’ विदेशी युवतीहरुले मोडलिङ गरेका छन् । समुन्द्र किनारमा सुटिङ गरिएको उक्त गीत युवतीहरु टिसर्ट र जाँघे लगाएर नृत्य गरेका छन् ।
हेर्नुहोस् भिडियो