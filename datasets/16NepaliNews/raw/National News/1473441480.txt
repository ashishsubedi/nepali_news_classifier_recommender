
﻿२४ भदौ, काठमाडौं । त्रान्त्रिक विधिबाट आर्थिक लाभ लिने भन्दै बली दिन युवतीलाई अपहरण गरेको आरोपमा प्रहरीले एक जनालाई पक्राउ गरेको छ ।
७२ साल साउन १४ गते काठमाडौंको सानोभर्‍याङबाट अपहरण गरी बन्धक बनाएको अरोपमा नेपाल प्रहरीको केन्दि्रय अनुसन्धान ब्युरो (सिआईबीले ) तनहु व्यासका भोज बहादुर थापालाई पक्राउ गरेको हो ।
थापाको समूहले साउन १४ गते अपहरण गरेर नागार्जुनस्थित एक घरमा बन्धक बनाएर राखेकी युवती भाग्न सफल भएकी थिइन ।
घटनामा संलग्न रहेको आरोपमा गुरु भन्ने कानु पहरी, ओमकार शाह, यामबहादुर रोक्का, छत्रबहादुर राई, हरिबहादुर पुन मगर, उदीमबहादुर पुन र भीमबहादुर भुजेललाई प्रहरीले यसअघि नै पक्राउ परिसकेका थिए । तर, थापा भने फरार थिए ।
पोखरा लेकसाईडबाट पक्राउ परेका थापालाई बिहीबार अपहरण तथा शरिर बन्धक उद्योग अन्र्तगत जिल्ला अदालत पेश गरेको थियो । अदालतले थापालाई पुर्पक्षको लागि कारागार पठाएको छ ।