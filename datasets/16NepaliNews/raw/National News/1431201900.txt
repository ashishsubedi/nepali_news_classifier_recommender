
﻿भूकम्पको प्रभाव अब नेपालको राजनीति र सरकारमा समेत पर्ने देखिन्छ । सरकार कमजोर हुने र विदेशी शक्तिहरको चलखेल बढ्ने एकातिर लक्षण देखएकिो छ भने अर्कोतिर विपक्षीलाई समेत विश्वासमा लिन राष्ट्रिय सरकार बन्ने वातावरण पनि देखिना थालेको छ । यसले अहिलेसम्म मिल्न नसकेका दलहरुलाई एक बनाउन सक्छ । बुधबारमात्रै सुशील, केपी र प्रचण्डले एउटै हेलिकोप्टरमा चढेर नयाँ राजनीतिक संकेत दिएका छन् ।

संविधान बन्न नसकिरहेको अवस्थामा अब यो भूकम्पको विपत्तिका कारण संविधान निर्माण केही पछि धकेलिन सक्ने र कोइराला सरकारको आयु करिब सकिन लगेको संकेत छ भने अर्कातिर विवादित विषयमा सहमति जुट्ने सकारात्मक संभावना पनि उत्तिकै छ । भूकम्पका कारण ग्रामीण विकाससम्धन्धी एकीकृत विकासको बहस सुरु भएको छ । सर्बदलीय राष्ट्रिय सरकारको चर्चा पनि उतिकै उचाइमा छ । 

यसले नेपालमा अब भन्ने संघीयता र राज्यको पुनसंरचनाको विषयलाई पनि उलट-पुलट हुने गरी खल्बल्याइदिएको छ । भूकम्पका कारण अब नेपालका विभिन्न नीति निर्माणमा असर गर्नेछ । विभिन्न ऐन कानूनहरु परिमार्जन र संशोधन हुनेछ । कतिपय नयाँ कानूनहरु बन्नेछन् ।
