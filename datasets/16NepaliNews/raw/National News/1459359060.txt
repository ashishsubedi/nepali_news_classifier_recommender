
﻿काठमाडौं ।  वैदेशिक रोजगार व्यवसायी संघले आफ्नो जारी आन्दोलन फिर्ता लिएको छ । संघले बुधबार राजधानीमा पत्रकार सम्मेलन गरेर आफ्नो मागप्रति सरकार सकारात्मक भएको भन्दै तत्कालका लागि आन्दोलन फिर्ता लिने निर्णय गरेको जानकारी दिएको हो ।
सरकारले आन्दोलन फिर्ता लिएर ५ सदस्यीय वार्ता टोली गठन गरेर वार्तामा आउन आग्रह गरेकाले वार्ताबाटै समस्याको निकास खोज्ने निर्णय गर्दै आन्दोलन स्थगन गरिएको संघका अध्यक्ष बिमल ढकालले जानकारी दिए ।
वार्ताका लागि सघंका अध्यक्ष विमल ढकालको नेतृत्वमा ५ सदस्यीय वार्ता समिति गठन गरिएको सम्मेलनमा जानकारी दिइयो । समिति सदस्यमा संघका महासचिव रोहन गुरुङ, पूर्व अध्यक्ष बलबहादुर तामाङ, प्रेमबहादुर खनाल र व्यवसायी दिलप्रसाद पोखरेल छन् । संघले २ हजार भिषा स्वीकृती आएकालाई विदेश पठाउने बताएको छ । संघको यो निर्णयसँगै वैदेशिक रोजगारका लागि बोटो खुला भएको छ ।
उनले सरकारले जनाएको प्रतिबद्धता अनुसार काम नभए संघले पुनः आन्दोलन थाल्ने चेतावनी समेत दिए ।
म्यानपावर कम्पनीहरुमा प्रहरीले “छापामार” शैलीमा छापा मारेको भन्दै वैदेशिक रोजगार ब्यवसायीले आन्दोलन चैत २२ तगेदेखि आन्दोलन गर्दै आएका थिए ।