
﻿बीरगञ्ज, २४ फागुन । मुस्लिम वेलफेयर सोसाइटी नेपालको आयोजनामा तीन महिने अंगे्रजी भाषा तालिम सोमवार सम्पन्न भएको छ ।
बीरगञ्ज उप–महानगरपालिका वडा नम्वर– १७ मुस्लिम टोल स्थित सुफा आयडियल एकेडेमीको सभाहलमा सञ्चालित तीन महिने तालिमको समापन समारोहलाई सम्बोधन गर्दै प्रमुख अतिथि जिल्ला विकास समिति पर्साका योजना अधिकृत धर्मराज थापाले तालिमका सहभागि विद्यार्थीहरुलाई शुभकामना दिदै उज्जवल भविष्यको कामना गरे । मुस्लिम विद्यार्थीहरुका लागि जिविसले पनि अगामी दिनमा तालिम सञ्चालन गर्ने र सोको लागि विद्यार्थी भाइ बहिनी समेत सजग हुनुको साथै मुस्लिम उत्थानका लागि खोलिएका संघ–संस्थाहरु समेत चनाखो हुनु पर्नेमा जोड दिए ।
मुस्लिम वेलफेयर सोसाइटी नेपालका अध्यक्ष रहमतुल्लाह मियाँको सभापतित्वमा सम्पन्न समारोहमा खानेपानी कार्यालय धादिङ्गका कार्यालय प्रमुख ई. जकि अहमद अन्सारी, नेपाल मुस्लिम इत्तेहाद संगठन पर्साका अध्यक्ष शम्सेद अख्तर, इस्लामी संघ नेपालका नारायणी अञ्चल संयोजक मौलाना मुजमिलहक फलाही, वामी नेपालका प्रोग्राम अधिकृत मौलाना इसहाक नदवी, मधेसी पत्रकार समाज पर्साका सन्तोष पटेल, समाजका अगुवा भोला मियाँ, प्रशिक्षकहरु अकबर हवारी, मुमताज आलम लगायतकाले मन्तव्य व्यक्त गरे ।
तालिमका कार्यक्रम संयोजक एसएम जहाँ गस्तले स्वागत मन्तब्य एवं मुज्तुबा अन्सारीले सहजीकरण गरे । समापन समारोहमा तालिममा सहभागि भएका विद्यार्थीहरु मेराज अन्सारी, सादिक हुसैन, सहनाज बानो, सविना खातुन, समीर अन्सारीले सिकेका कुराहरुको विषयमा अनुभव सुनाईन् । छात्र र छात्रा गरि सय जनालाई निःशुल्क तालिम दिएको थियो । तीन महिने तालिमको सौजन्य वल्र्ड एसम्बली अफ मुस्लिम युथ नेपाल (वामी) ले गरेको थियो ।