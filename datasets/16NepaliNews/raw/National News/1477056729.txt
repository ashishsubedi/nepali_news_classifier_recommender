
﻿बृजमान तामाङ, बिरेन्द्र बजार, ५ कार्तिक । संघीय समाजवादी फोरम नेपाल बेल्ही चपेनाको गाँउ भेला शनिबार सम्पन्न भएको छ ।
संघीय समाजवादी फोरम नेपाल गाँउ समिति अध्यक्ष बद्री मण्डलको अध्यक्षता तथा तराई मधेश प्रदेश समितिका सदस्य राधेश्याम पण्डितको प्रमुख आतिथ्यमा भेला सम्पन्न भएको हो । भेलामा सप्तरी निर्वाचन क्षेत्र नम्बर ४ का इन्चार्ज शिवशंकर यादव, पार्टी प्रशिक्षण विभाग प्रमुख केदार यादवलगायतकाले मनतव्य व्यक्त गरेका थिए ।
कार्यक्रमको सञ्चालन सकलदेव यादवले गरेका थिए । भेलाले गाउँ समिति उपाध्यक्ष भागवत मण्डललाई क्षेत्रीय समितिमा पठाउने र उक्त पदमा वनस्पती मण्डललाई नियूक्त गर्ने निर्णय गरेको जनाएको छ । यसैगरी भेलाबाट आधारभूत सदस्यता वितरण गर्नुको साथै पार्टीको आगामि रणनीति तयारगरि वडास्तरसम्म संगठन विस्तार गर्ने समेत निर्णय भएको अध्यक्ष मण्डल जानकारी गराए ।