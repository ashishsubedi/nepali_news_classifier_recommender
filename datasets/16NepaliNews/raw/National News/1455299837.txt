
﻿राजविराज, २९ माघ । डा. सिके राउत नेतृत्वको स्वतन्त्र मधेस गठबन्धनका दुई जना अभियानकर्ता शुक्रवार रिहा भएका छन् ।
दुई महिना २१ दिनको हिरासत पश्चात गठबन्धनका नेता सदाम हुसेन र वृजेश सिंह रिहा भएका हुन् । बारा जिल्लाको महागढीमाई नगरपालिका स्थित धर्मशालामा कार्यकर्ता भेलाबाट  जिल्ला प्रहरी कार्यालय बाराले  पक्राउ गरेको थियो  ।
बारा जिल्ला अदालतको आदेशमा उनीहरु बिना शर्त रिहा भएका छन् । अभियानकर्ताद्वय हुसेन र सिंहलाई प्रहरीले हातहतियार मुद्दा चलाएको थियो । स्वतन्त्र मधेस गठबन्धन पर्साका संयोजक रामेश्वर साह एवं वरिष्ठ सल्लाहकार सरोज कर्णको नेतृत्वमा  वीरगज कारागार अगाडि रिहा भएका गठबन्धनका नेताहरुलाई भव्य सम्मान गरिएको थियो ।
सोही अवसरमा गठबन्धनका अगुवा नेताहरु बिनोद सर्राफ, राजाबाबु साह, जयप्रकाश यादव, सञ्जय साह, दिपेश सिंह, नरेन्द्र चौरसिया, शोभालाल रौनियार लगायतले उनीहरुलाई स्वागत गरेका छन् । वीरगञ्ज कारागार अगाडिबाट निकालिएको मोटरसाईकल र्याली वीरगञ्ज नगर परिक्रमा गर्दै कलैया भरत चौकमा गएर स्वागत एवम् अभिनन्दन गरेका थिए । 