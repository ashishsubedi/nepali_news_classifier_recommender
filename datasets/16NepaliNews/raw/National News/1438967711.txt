
﻿हिन्दु राष्ट्रको माग गर्दै लामो सायदेखी आन्दोलन चर्काइरहेका हिन्दुवादीहरुलाई चुनौती दिदै शुक्रबार सुनसरीको इटहरीमा आदिवासी जनजाती महासंघले २१ औ अन्तराष्ट्रिय आदिवासी जनजाती दिवश भब्यताका साथ सम्पन्न गरेका छन । हिन्दुराष्ट्रको पक्षमा रहेका हिन्दुवादीहरुलाई समेत चुनौती दिदै आदिवासीहरुले पूर्वको केन्द्र इटहरीमा हिन्दु राष्ट्रको बिरोधमा नारावाजी गर्दै हजारौलाई सडकमा निकालेको थियो ।

हिन्दु राष्ट्र चाहिदैन , धर्म निरपेक्षता जिन्दावाद जस्ता नारा निकालेर हजारौको संख्यामा निस्किएको र्यालीले इटहरीको बिभिन्न चौकहरु परिक्रमा गरी कार्यक्रम स्थल पुगेर आमसभामा परिणत भएको थियो । इटहरीको संगित चौकबाट बिभिन्न् जातजातीको भेषभुषामा सजिएर झाकि सहित निस्किएको र्यालीले हटियालाइन , गोल्डेन चौक हुदै बिपी चौकबाट मुख्य चौक परिक्रमा गरेको थियो । आदिवासीले आयोजना गरेको कार्यक्रममा मुख्य बक्ताको रुपमा आदिवासी जनजातीका पुर्व केन्द्रिय महासचिव आङकाजी शेर्पाले सम्बोधन गर्ने कार्यक्रम रहेको छ ।
