
﻿भाद्र १५, पोखरा । एमाओवादी अध्यक्ष प्रचण्डले संविधान निर्माणका लागि दवाव दिने भन्दै छिट्टै सदन र सडक संघर्षको कार्यक्रम ल्याउने बताउनु भएको छ । कांग्रेस र एमाले संविधान निर्माणमा गम्भीर नबनेको आरोप लगाउँदै दाहालले संविधान बनाउन अन्तिम प्रयास स्वरुप आन्दोलनमा जानलागेको दाबी गर्नु भयो । संघीय गणतान्त्रिक मोर्चाले पोखरामा आज गरेको कार्यक्रममा दाहालले आफूहरुको एजेण्डा मिल्ने भएकाले मधेश केन्द्रित जनजाति लागायतको मोर्चा बनाएको उल्लेख गर्नु भयो । संघर्षको कार्यक्रम छिट्टै सार्वजनिक गरिने भन्दै उहाँले आफूहरुलाई पेल्न खोजे सडकबाटै संविधान घोषणा गर्ने उल्लेख गर्नु भयो । 
