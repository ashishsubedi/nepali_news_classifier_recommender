
﻿राजविराज, ३० मंसिर । विगत केही दिन यताको शीतलहरबाट प्रभावित सप्तरीको दिघवा गाविसका केही घरपरिवारलाई डसना र सिरक एक कार्यक्रम बीच वितरण गरिएको छ ।
इटहरीको क्वीक भोलेन्टियर्सको सहयोग सप्तरीको सरसफाई, वातावरण तथा उर्जाको स्थानीय सहकार्यमा दिघवा–९ का गरिब तथा विपन्न परिवारका २० जना मुसहर र खत्वे परिवारलाई एक–एक ओटा सिरक र डसना बिहिवार राजविराजमा वितरण गरिएको छ ।
क्वीक भोलेन्टियरका संयोजक सञ्जय चौधरीको नेतृत्वमा आयोजना गरिएको सो कार्यक्रममा इन्चार्ज सुमन खड़का, अन्जु अधिकारी, बिनु राय, दिपेन्द्र लामिछानेलगायतका स्वयंसेवकहरूले टोलीले उक्त राहत वितरण गरेका छन् । झापा, सुनसरी, मोरंग लगायतका विभिन्न जिल्लामा घर निर्माण, स्वास्थ्य शिविर, कम्बल वितरण, न्यानो लुगा वितरण गर्दे आएका छन् । क्वीक भोलेन्टियरका संयोजक चौधरीले सप्तरीमा स्वास्थ्य शिविर चांडै आयोजना गर्ने योजना रहेको जनाईएको छ ।