
﻿
३० भदौ, काठमाडौं । नेपाल इन्जिनियर्स एसोसिएसनको चुनावलाई धाँधलीरहित बनाउन यूनाइटेड इन्जिनियर्स प्यानलले निर्वाचन आयोगलाई सुझाव दिएको छ ।
नेपाल इन्जिनियर्स एसोसिएसनको चुनाव शुक्रबार राजधानीमा हुँदैछ ।
विहीबार रिपोर्टर्स क्लबमा आयोजित पत्रकार सम्मेलनमा गरेर यूनाईटेड ईन्जिनियर्स प्यानलका अध्यक्षका उम्मेदवार डा. लक्ष्मी देवकोटाले पारदर्शी र धाँधलीरहित हुनुपर्ने बताए ।
उनले भने, ‘फर्जि कार्ड बनाएर चुनाव जित्ने सपना देखेका साथीहरूले विदेशमा रहेका साथीहरू समेतका कार्ड बनाएर गैरमतदातालाई बाँडेका छन्, यो कार्य हाम्रो लागि मात्रै होइन सम्वृद्ध समाजको मार्गमा लागिपरेका हजारौं इन्जिनियर्सको भविष्य माथि बादल लाग्नु हो, चुनावको अवधिमा धाँधली हुने हाम्रो निश्कर्ष हो ।’
त्यस्तै महासचिव पदका उम्मेदवार डा. शंकर ढकालले भ्रम र झुटको खेतिमा बाली नफल्ने बताए । उनले विवादहरु अन्त्य नहुने बताए । उनले भने ‘नेपालका ईन्जिनियर्स भित्र ठूलो विवाद छ, वाद र तन्त्रहरू छन् हाम्रो समयमा यसको अन्त्य हुन जरुरी छ ।’