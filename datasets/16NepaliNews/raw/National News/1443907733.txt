
﻿राजविराज : संविधान विरुद्ध आन्दोलनरत मधेसी मोर्चाका कार्यकर्ताले शनिबार अर्धनग्न जुलुस निकालेका छन् ।मधेसी युवा विद्यार्थी आन्दोलन परिचालन समितिको अगुवाईमा राजविराजमा मधेसी मोर्चा आवद्ध यूवा विद्यार्थीहरुले अर्धनग्न जुलुस प्रदर्शन गरेका हुन् ।सरकारविरुद्ध  गधा जुलुस, भैंसी जुलुस, सिठी जुलुस, लाठी जुलुस, घरेलु औजार जुलुस, पुतला जुलुस, शंख घण्टी जुलुस र मशाल जुलुस गर्दै आएका प्रदर्शनकारीहरुले शनिबार अपरान्ह अर्धनग्न जुलुस प्रदर्शन गरे ।

शिव मन्दिरको प्राङ्गणबाट निस्किएको जुलुसले नगरपरिक्रमा गरे पश्चात सहिद दशन चोकमा कोण सभा समेत गरेको छ ।समितिका संयोजक शम्भु यादवको अध्यक्षतामा आयोजित कोणसभामा वक्ताहरुले संघीयता, सिमांकन, समानुपातिक, समावेशी, निर्वाचन क्षेत्र, नागरिकतालगायतका विषयमा विभेद गरिएको भन्दै जारी संविधानको विरोधमा जुलुस प्रदर्शन गरेको बताए । 
