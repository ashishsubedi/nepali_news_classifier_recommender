
﻿राजविराज, २४ फाल्गुन । सिंचाई मन्त्री उमेश कुमार यादवले मधेश आन्दोलनका घाइतेहरुसँग भेंटघाट गरेका छन् ।
सप्तरीका नदीहरुको अवस्थाबारे स्थलगत निरीक्षण गर्न गृह जिल्ला आइपुगेका मन्त्री यादवले सोमवार सहीदहरुको अवस्थाबारे जानकारी लिएका हुन् । जारी मधेश आन्दोलनका क्रममा घाइते भएका राजविराज–७ का भुवनेश्वर मण्डल ‘बेलचन’को घर पुगेर स्वास्थ्य अवस्थाबारे जानकारी लिएका छन् । मन्त्री यादवले घाइते मण्डलका परिवारसँग भेटेर सहानुभूती प्रकट गरेका छन् ।
यस अघि मन्त्री यादवले दुई साता अघि सप्तरीको भारदहका सहीद राजीव राउत र पोर्ताहाका रामकृष्ण राउतका परिवारजनसँग भेंटघाट गरेका थिए । बाँकी रहेका सहीदहरुको घरमा केही दिनपछि जाने मन्त्री यादवले बताए ।
फोटो क्याप्सनः
१. आन्दोलनका घाइते राजविराज–७ का भुवनेश्वर मण्डल ‘बेलचन’ र उनका परिवारजनसँग भेंटघाट गर्दै सिंचाई मन्त्री उमेशकुमार यादव ।