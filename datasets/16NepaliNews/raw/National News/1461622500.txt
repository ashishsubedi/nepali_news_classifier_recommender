
﻿काठमाडौं ।
पत्रकार कनकमणी दीक्षितलाई अख्तियार दुरुपयोग अनुसन्धान आयोगले निजी इवी साँध्ने, मानसिक तथा शारिरीक प्रताडना दिने र हुर्मत लिने मनसायले कार्यक्षेत्र बाहिर गएर अनुसन्धान थालेको भन्दै विरोध जनाएका छन् ।
नागरिक समाजका अगुवाहरुले अख्तियारको यस किसिमको कदमको विरोध गर्दै मिथ्या प्रकृतिका आरोप लगाएर गिरफ्तार गरिएको उल्लेख छ । नागरिक समाजका अगुवाहरु नीलाम्बर आचार्य, केदारभक्त माथेमा, चरण प्रसाई, कपिल श्रेष्ठ लगायतले संयुक्त विज्ञप्ति जारी गरी अख्तियारको कदमको विरोध गरेका हुन् ।“पत्रकार कनकमणि दीक्षितलाई अख्तियार दुरुपयोग अनुसन्धान आयोगले कागिरफ्तार गरी हिरासतमा राखेको छ,”विज्ञप्तिमा भनिएको छ,“कानूनको सर्वोपरितालाई कसैले इन्कार गर्न सक्दैन। तर मिथ्या प्रकृतिका प्रतीत हुने आरोपका आधारमा जुन तरिकाले उहाँलाई गिरफ्तार गरियो त्यसबाट नीजि इबी साध्ने, मानसिक तथा शारिरीक प्रताडना दिने र उहाँको हुर्मत लिने मनसाय देखिन्छ।”
कुनैपनि सरकारी निकायको वेतनभोगी पद धारण नगरेको व्यक्तिलाई दोषी साबित गराउने प्रयास भएको समेत विज्ञप्तिमा उल्लेख छ ।“ हाम्रो व्यक्तिगत र व्यावसायिक सम्बन्ध तथा संसर्गबाट हामीले उहाँलाई कर्तव्यनिष्ठ, इमान्दार, देशभक्त र आफ्नो विवेकमा लागेका कुरा निडरताका साथ व्यक्त गर्ने व्यक्तिका रूपमा पाएका छौं,” विज्ञप्तिमा भनिएको छ,“कुनै सरकारी निकायको वेतनभोगी पद धारण नगरेको उहाँ जस्तो कर्मठ, निश्छल र प्रवुध्द नागरिकलाई अदुअआले आफ्नो कार्यक्षेत्रको दायरा बाहिर गई दोषी साबित गर्ने कसरत गरेबाट हामीलाई आश्चर्य लागेको छ। कानूनी मर्यादाको रक्षा गर्नुपर्ने संवैधानिक निकायबाटै देखाइएको यसप्रकारको व्यवहार वैयक्तिक स्वतन्त्रता, मानवअधिकार, विधिको शासन र लोकतान्त्रिक मूल्यप्रति विश्वास राख्ने जोकोहीका लागि चिन्ताको विषय हो।”
विज्ञप्तिमा दीक्षितविरूध्द अदुअआले आफ्नो अधिकारक्षेत्र नाघेर गरेको यो कारवाही तत्काल रोक्नुपर्छ भन्ने कुरामा जोड दिँदै नागरिक वैयक्तिक स्वतन्त्रता र मानवअधिकारको रक्षार्थ ऐक्यवध्दता जनाउँदै उनको यथाशीघ्र रिहाइको माग गरिएको छ ।
ऐक्यवद्धता जनाउनेहरू
डा। अनुप पहारी
डा। अरुणा उप्रेती
कपिल श्रेष्ठ
डा। कुन्दन अर्याल
केदारभक्त माथेमा
केदार शर्मा
चरण प्रसाइँ
डा। तीर्थबहादुर श्रेष्ठ
ट्रिपल गुरुङ
थोमस वेल
दिनेश त्रिपाठी
दीप श्रेष्ठ
दीपक थापा
ध्रुव वस्नेत
प्रा। निर्मलमान तुलाधर
निलाम्बर आचार्य
डा। नोबल किशोर राई
प्रत्युष वन्त
भिक्टर प्राधान
मोहन मैनाली
यज्ञराज थापा
रम्यता लिम्बू
डा। राजेन्द्र प्रधान
रामशरण सेढाइँ
वसन्त थापा
विप्लव प्रतीक
शंकर तिवारी
शेखर खरेल
संगीता लामा
सरिता मिश्र
डा। सरोज धिताल
सुबोध प्याकुर्या ल
सुविना श्रेष्ठ
सुशील प्याकुर्या ल
सोम निरौला
हरि शर्मा