
﻿गोरखा । ताक्लुङ–९ मास्किछापकी लालमाया थापा मगर उमेरले २० वर्षकी भइन् । उनको उमेर जति भयो उनी हिँडडुल गर्न नसकेको पनि त्यत्तिनै समय भयो । तर, शारीरिक अशक्त हुँदा पनि उनले पढाइलाई भने बिट मारिसकेकी छैनन् ।

आइतबार कक्षा ११ को अनिवार्य अंग्रेजीको परीक्षा उनले ह्विलचेयरमै बसेर दिइन् । आमाको पिठियूँमा बसेर माध्यामिक तह उत्तीर्ण गरेकी उनले कक्षा ११ मा भने विद्यालय जान सकिनन् ।
मानविकी संकाय पढेकी उनको मूख्य विषय अंग्रेजी हो । ]

“एक कक्षा देखि १० कक्षा सम्म त आमाले बोकेर लगिदिनुहुन्थ्यो,” सदरमुकामको महेन्द्र ज्योती उच्च माध्यामिक विद्यालय श्रोत केन्द्रमा परिक्षा दिँदै गरेकी लालमायाँले भनिन ।”
ह्विलचेयर गुडाउन नमिल्ने बाटो भएकाले अहिलेपनि आमाले बोकेरै नै परीक्षा केन्द्रमा ल्याएको उनले जानकारी दिइन् । दुवै खुट्टा राम्रो सँग नचल्ने भएकाले उनले ह्विलचेयरमै बसेर परीक्षा दिएको परीक्षा केन्द्रले जानकारी दिएको छ । लालमाया द्रब्यशाह बहुमुखी क्याम्पस गोरखाकी नियमित विद्यार्थी हुन् ।

दुई सन्तान मध्ये जेठी सन्तान हुन उनी । लालमायाका भाइ छन् । प्रवेशीका परीक्षा सँगै दिएका हुन उनीहरूले । भाइ अनीलले ६४ प्रतिशत ल्याए भने लालमायाँले ५३ प्रतिशत ल्याइन । अनील भने काठमाडौंबाट कक्षा ११ को परीक्षा दिइरहेको लालमायाले बताइन् । लालमाया पढाइमा अब्बल भएको उनकी आमा बताउँछिन् । अवसर पाए केही गर्थि कि भन्ने लाग्छ– आमाले भनिन् ।
लालमायालाई अंग्रेजी पढाउने शिक्षक भन्छन “उनको कमजोर आर्थिक अवस्था छ । कसैको प्रेरणा पाए, सहयोग पाए अझै राम्रो गर्थिन कि ?’
आइतबारदेखि सुरू भएको कक्षा ११ को परीक्षामा गोरखा जिल्लामा ६० उच्च माध्यामिक विद्यालयका २१ सय २१ जना विद्यार्थीहरूले ९ वटा परीक्षा केन्द्र मार्फत परिक्षा दिएका छन् ।