
﻿ अब चाँडै सहमति गरेर संविधान बनाऔं, नत्र हामीले सम्हाल्न सक्दैनौं  प्रधानमन्त्री सुशील कोइरालाले बुधबार एमाओवादी उपाध्यक्ष नारायणकाजी श्रेष्ठसँग भने,  चाँडो गरौं, म त सहमतिकै पक्षमा छु, नत्र बर्बाद हुने भयो । केही दिनदेखि सत्तापक्ष र प्रतिपक्षका नेताहरु सम्वादहीन अवस्थामा रहेका बेला बुधबार एमाओवादी नेता श्रेष्ठ प्रधानमन्त्री सुशील कोइरालालाई भेट्न पुगेका थिए । अर्कै काम लिएर भेट्न आएका श्रेष्ठलाई प्रधानमन्त्री कोइरालाले आफू सहमतिबाटै संविधान बनाउने पक्षमा रहेको बताएका थिए । चाँडै संविधान बनेन भने देश सम्हाल्न नसकिने प्रधानमन्त्रीले दोहोर्& याएका थिए । संविधान बनाएपछि आफू एक मिनेट पनि पदमा नबस्ने कोइरालाले बताएका थिए ।

 
