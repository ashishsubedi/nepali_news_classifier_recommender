
﻿गणतन्त्र, धर्मनिरपेक्षता र संघीयताका विषयमा पूर्णत विपरीत दृष्टिकोण रहेपनि चौथो ठूलो दल राष्ट्रिय प्रजातन्त्र पार्टी नेपाल र छैटौ दल राष्ट्रिय प्रजातन्त्र पार्टीले आफूहरुबीच एकताको प्रबल संभावना रहेको बताएका छन्। उनीहरुले एकताका लागि वार्ता टोलीहरु गठन गरेर औपचारिक रुपमै छलफल नै शुरु गरेका छन्। संविधानसभा निर्वाचनअघि पनि यी दुई दलबीच एकता प्रयास नभएको होईन, तर ती प्रयास विफल भएका थिए। राष्ट्रिय प्रजातन्त्र पार्टीको विभाजनपछि दुई फरक पार्टीका नेता बनेका राप्रपा नेपाल र राप्रपाका वार्ता टोलीका सदस्यहरु पार्टी विभाजनको १० वर्षपछि फेरि पार्टी एकताको विषयमा छलफल गर्न बुधवार एकसाथ बसेका थिए।

जुन छलफलले एकताबारे आफुहरुलाई आशावादी बनाएको बताउँछन् राप्रपाका वार्ता समितिका संयोजम एवंम महामन्त्री दीपक बोहरा। उनले भने, & दुवै पक्षका वार्ता टोलीहरुबाट बृहत् उद्देश्य प्राप्त गर्नका लागि शुरु गरिएको वार्तामा पूर्वशर्त राखेर अगाडि बढ्नुहुन्न भन्ने कुरा आएकोले त्यसले एउटा बाटो खोलेको छ।&  दोस्रो संविधानसभाको निर्वाचनअघि पनि एकताका विषयमा यी दुई पार्टीबीच छलफल भएको थियो। तर विविध विषयमा कुरा मिल्न नसकेपछि उनीहरु छुट्टा-छ्ट्टै निर्वाचनमा लडेका थिए। राजतन्त्र, गणतन्त्र, धर्मनिरपेक्षता र संघीयताका विषयमा ती दुई दलबीच फरक-फरक धारणा रहिआएका छन्।
