
﻿नेपालका लागि नवनियुक्त चिनियाँ राजदूत यु होङ
२५ कात्तिक, काठमाडौं । नेपालका लागि नवनियुक्त चिनियाँ राजदूत यु होङले राष्ट्रपति विद्यादेवी भण्डारीसमक्ष ओहोदाको प्रमाणपत्र बुझाएकी छन् ।
शितल निवासमा विहीबार आयोजित विशेष समारोहमा राजदूत यु होङले आफ्नो ओहोदाको प्रमाणपत्र बुझाएकी हुन् ।
चिनियाँ राजदूतसँगै नेपालका लागि कतार र स्विट्जरल्यान्डका आवासीय राजदूतहरुले पनि आ-आफ्नो ओहोदाको प्रमाणपत्र प्रस्तुत गरेको राष्ट्रपति कार्यालयले जनाएको छ ।
नेपालका लागि कतारका राजदूत युसुफ मोहमद अहमद मोहमद अल हायल हुन् भने नेपालका लागि स्विट्जरल्यान्डका राजदूत योर्ग ज्योभानी फ्रिडेन हुन् ।
त्यसैगरी, राष्ट्रपतिसमक्ष नेपालका लागि क्युबाका गैरआवासीय राजदूत अस्कर इजरेल मार्टिनिज कार्डोभेसले पनि ओहोदाको प्रमाणपत्र पेस गरेका छन् । नयाँदिल्लीस्थित क्युबाली राजदूतावासले नेपाल मामिला हेर्दै आएको छ ।