
﻿भाद्र १५, काठमाण्डौं । मन्त्री परिषद्ले गरेको सभासद् मनोनयनमा पर्टीका तर्फबाट नाम सिफारिस गर्दा प्रक्रिया मिचेको भन्दै एमाले सचिव योगेस भट्टराईले असहमति राख्नु भएको छ । अध्यक्ष केपी ओलीलाई ध्यानाकर्षण पत्र लेख्दै भट्टराईले मनोनयन सिफारिसमा एकलौटी गरिएको भन्दै आपत्ती जनाउनु भएको हो । उहाँले सभासद् मनोनयन सिफारिसमा पार्टीको म्यानडेट लत्याइएको आरोप लगाउनु भएको छ । भदौ ११ गते बसेको पदाधिकारी वैठकमा पदाधिकारीले दिएका नामलाई अध्यक्षले अन्तिम रुप दिएपछि पुनः आर्को वैठकमा पेश गरेपछि मात्रै सिफारिस गर्ने निर्णय भएको भट्टराईको भनाई छ । भट्टराईले अध्यक्षबाटै अलोकतान्त्रिक, अपारदर्शी र छलकपटपूर्ण कार्यको अगुवाइ हुनुले पार्टीको सार्वजनिक छविमा कस्तो असर पर्ला भनी प्रश्न गर्नु भएको छ । 
