
﻿पूर्वसभासद् शान्ता चौधरीले कैलाको टिकापुर घटनाको प्रतिकारको नाममा अबोध थारुहरुको बस्तीमा आगजनी र दमन गरिएको भन्दै आपत्ती जनाएकी छिन् । उनले भनेकी छिन्,  थारु समुदायलाई अगाडि सारेर भित्रभित्रै हिंसा गर्ने र प्रतिकार भन्दै थारुका घर जलाउने दुवै काम सभ्य मानिसले गर्न सक्दैन । यो अपराध हो । कमलरी आन्दोलनको अगुुवा समेत रहेकी चौधीले टिकापुर घटना गाउँका अबोध थारुहरुलाई अगाडि सारेर थारु समुदायलाई दमन र बदनाम बनाउने सुनियोजित रुपमा भएको दाबी गरेका छिन् । 

उनले आफ्नो फेसबुुकमा लेखेकी छिन्,  टिकापुरमा जे भयो गाउँका अबोध थारुहरुलाई अगाडि सारेर भयो । थारु समुदायलाई दमन गर्न, बदनाम बनाउन, देश जलाउन सुनियोजित रुपमा भयो । चौधरीले थारु समुदायले अरुको अधिकार खोस्न आन्दोलन नगरेको उल्लेख गरेकी छिन् । उनले लेखेकी छिन्,  पूरै समुदायलाई दोष नदिउँ अरुले जस्तै अधिकार माग्न थारु एकजुट हुनुपर्छ, सबै समुदायको साथ लिनुपर्छ । देश बने थारु पनि बन्छ, देश जले हामी सबै जल्छौ । 
