
﻿२८ भदौ, काठमाडौं । परराष्ट्रमन्त्री प्रकाशशरण महत चढेको नेपाल एयरलाइन्सको विमान त्रिभुवन अन्तराष्ट्रिय विमानस्थलमा अवतरणका क्रममा दुर्घटनाबाट बचेको छ ।
फाइल फोटो
मंगलबार नयाँदिल्लीबाट आएको आर ए २०६ विमान अवतरणका क्रममा ल्याण्डिङ गियर फसेको हो । उक्त विमानमा भारत भ्रमण पुरा गरी फर्किएका परराष्ट्रमन्त्री महत समेत थिए ।
विमानस्थल प्रवक्ता प्रेमनाथ ठाकुरका अनुसार विमान अवतरणका क्रममा पाइलटले टेष्ट गर्दा ल्याण्डिङ गियरले काम गरेको थियो । र, विमान अवतरण पनि भयो ।
तर, विमान रन वेमा रहेको बेला पछाडिको चक्काको एउटा लेयर नै गएको देखियो । त्यसपछि एयर ट्राफिक कन्ट्रोलले विमानलाई रोक्न भनेको हो’ प्रवक्ता ठाकुरले भने ।
अधिकरीहरुका अनुसार अवतरणको सुुरुवातमै ल्याण्डिङ गियरमा समस्या देखिएको भए दुर्घटना हुनसक्थ्यो ।
विमान रोकिँदा २५ प्रतिशत भाग रनवेमा थियो । जसका कारण झण्डै एक घन्टा अन्तराष्ट्रिय उडान तथा अवतरण अवरुद्ध भएको छ । चक्का परिर्वतन गरेपछि विमानलाई रनवेबाट हटाइएको छ र त्रिभुवन अन्तराष्ट्रिय विमानस्थलको उडान सुचारु भएको छ ।