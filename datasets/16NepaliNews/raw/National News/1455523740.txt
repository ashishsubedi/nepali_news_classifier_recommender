
﻿३ फागुन, काठमाडौं । एसएलसी परीक्षा निजिकिँदै गएकाबेला परीक्षा नियन्त्रक खगेन्द्र नेपाललाई मस्तिष्कघात भएको छ । नेपाललाई मष्तिष्कघात भएपछि सहसचिव कृष्णप्रसाद काप्रीलाई परीक्षा नियन्त्रकको जिम्मेवारी दिइएको छ ।
कृष्णप्रसाद काप्री
जनक शिक्षा सामाग्री केन्द्र लिमिटेडको छापाखानामा एसएलसी प्रश्नपत्र छपाइको अनुगमन गर्ने क्रममा गत शुक्रबार नेपाललाई मस्तिष्कघात भएको थियो । उनको नर्भिक अस्पताल थापाथलीमा गम्भीर अबस्थामा उपचार भैरहेको छ ।
परीक्षा नियन्त्रकको जिम्मा काप्रीलाई
नेपाललाई मष्तिष्कघात भएपछि सहसचिव कृष्णप्रसाद काप्रीलाई परीक्षा नियन्त्रकको जिम्मेवारी दिइएको छ ।
शिक्षा मन्त्रालयको मन्त्रीस्तरीय निर्णयबाट सहसचिव काप्रीलाई परीक्षा नियन्त्रकको जिम्मेवारी दिइएको मन्त्रालयका प्रवक्ता हरिप्रसाद लम्सालले जानकारी दिए ।
काप्री मध्यमाञ्चल क्षेत्रीय शिक्षा निर्देशनालयका निर्देशक थिए ।