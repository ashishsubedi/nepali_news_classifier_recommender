
﻿श्यामसुन्दर पासवान
कञ्चनरुप, ८ कार्तिक । सप्तरीको कञ्चनरुप नगरपालिका वडा नम्वर–८ रुपनगर चौक स्थित लोकमार्गमा विहान एक टिपरले पैदल यात्रुलाई ठक्कर दिदा ३ जना गम्भीर घाइते भएका छन ।
पश्चिमबाट पुर्व जादै गरेको को १ ख ५०३२ नम्वरको टिपरले पश्चिमबाट पुर्व जाँदै गरेका पैदल यात्री कञ्चनरुप नगरपालिका– ८ रुपनगरकै ७५ वर्षका राधा प्रसाद पोखरेल गम्भीर घाइते भएकी छिन् । उनलाई स्थानीय धर्मेश्वर हस्पिटल धरमपुरमा उपचार हुन नसके पछि थप उपचारकोलागि न्युरो हस्पिटल बिराटनगर लगिएको छ ।
यसैगरी सोही क्रममा पूर्वबाट पश्चिमतर्फ आउदै गरेको बा ३ ख ८४४४ नम्वरको माईक्रोले ठक्कर दिने टिपरलाई बचाउनकोलागि रोकेको अवश्थामा सोही दिसाबाट आईरहेको को ५ प २४४४नम्वरको मोटर साइकलले माइक्रोलाई ठक्कर दिदा मोटर साइकलमा सवार कञ्चनरुप नगरपालिका ४ का ३३ वर्षिय अमित चौधरी र कञ्चनरुप ११ गिदाहाका ३२ वर्षिय रामानन्द चौधरी घाइते भएका छन् । उनीहरुको स्थानीय धर्मेश्वर हस्पिटलमा उपचार भईरहेको प्रहरीले जनाएको छ । टिपर, माइक्रो र दुवै सवारीका चालकलाई प्रहरीले नियन्त्रणमा लिएको ईलाका प्रहरी कार्यालय कञ्चनपुरले जनाएको छ ।