
﻿वीरगञ्ज, १३ माघ । वीरगञ्जका चर्चित व्यवसायी बिजय सरावगी र बिनिता सरावगी तथा मुकेश सरावगी र संगीता सरावगीले आफनो बैवाहिक जिवनको २५ औं बर्ष प्रवेशको अवसरमा बुधवार फलफुल बितरण गरेका छन् ।
नारायणी उपक्षेत्रिय अस्पताल वीरगञ्जमा १ सय ३५ जना बिरामीहरुलाई र बाल कल्याण गृह बिर्तामा १५ जना बालबालिकाहरुलाई फलफुल बितरण गरिएको युवा व्यवसायी मुकेश सरावगीले बताए । स्वतन्त्र मानव अधिकार समाजका अध्यक्ष कृष्णा कुमार खनालको पहलमा गरिएको उक्त कार्यक्रममा सदभावना पार्टीका सह–महासचिव एवं अधिवक्ता सुरेन्द्र कुर्मी, नेपाल पत्रकार महासंघका केन्द्रीय सदस्य शितल महतो, सदभावना पार्टीका केन्द्रीय सदस्य निजामुद्दिन समानी, स्वतन्त्र मानव अधिकार समाजका उप–सभापति रमेश शर्मा, महासचिव ध्रुव अधिकारी, सचिव बद्री यादव, कोषाध्यक्ष लालकिशोर सिंह, केन्द्रीय सदस्य दिपक साह कानु, वीरगञ्ज सन्देश दैनिकका समाचार सम्पादक अरमान अली ,युवा समाजसेवी मुकेश सरावगीका सुपुत्र निर्मल सरावगी, सदभावना पार्टी पर्साका जिल्ला सदस्य अनिरुद्ध कलवारलगायतको सहभागिता रहेको थियो । बिजय सरावगी नेपाल उद्योग वाणिज्य महासंघका केन्द्रीय सदस्य एवं वीरगञ्ज उद्योग वाणिज्य संघका पुर्व अध्यक्ष समेत भइसकेका छन् ।