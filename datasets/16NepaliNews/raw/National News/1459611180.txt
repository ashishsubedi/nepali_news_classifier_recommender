
﻿काठमाडौं । काठमाडौंको तीनचुली बौद्धमा रहेको टोडलर्स् इन्टरनेशनल प्रि–स्कुलले शनिबार स्कुल प्रांगणमा एक कार्यक्रम गरी अभिभावक दिवस मनाएको छ । कार्यक्रममा स–साना विद्यार्थीहरुले आकर्षक गीत तथा नृत्य प्रस्तुत गरेका थिए ।
प्रतिभाशाली विद्यार्थीहरुले मन्तव्य समेत राखेको उक्त कार्यक्रममा केही विद्यार्थीहरु र्याम्प वाकमा देखिएका थिए । विभिन्न शीर्षकमा विद्यार्थीहरुलाई पुरस्कृत समेत गरिएको उक्त कार्यक्रममा शिक्षाविद्हरु प्राध्यापाक डाक्टर प्रेम खत्री, स्कुलका अध्यक्ष टीजी श्रेष्ठ, प्रबन्ध निर्देशक गजेन्द्रकुमार लामा लगायतको उपस्थिति रहेको थियो ।
कार्यक्रममा स्कुलमा अध्ययन पूरा गरेका विद्यार्थीहरुको बिदाई गरिएको थियो । कुलका प्रबन्ध निर्देशक लामाले गुणस्तरीय शिक्षा उपलब्ध गराउन कुनै कसर बाँकी नराखिने प्रतिबद्धता जनाए । त्यस्तै एकेडिमक डाइरेक्टर रञ्जना कायस्थले स्कुलको गतिविधिबारे जानकारी गराइन । टोडलर्स् इन्टरनेशनल प्रि-स्कुल विश्वका विभिन्न मुलुकमा रहेका मन्टेश्वरी स्कुलहरुको छाता संगठन अन्तर्राष्ट्रिय मन्टेश्वरी परिषद्को सदस्यता पाउने नेपालको पहिलो शैक्षिक संस्था हो । प्राकृतिक वातावरणबीच आफ्नै सुविधा सम्पन्न भवनमा सञ्चालित टोडलर्स् इन्टरनेशनल प्रि स्कुलमा विभिन्न चार तहमा गरी ७० भन्दा बढी विद्यार्थी अध्ययनरत छन् ।