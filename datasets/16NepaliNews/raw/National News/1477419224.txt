
﻿राजविराज, ९ कार्तिक । नेपाली काँग्रेसका स्वतन्त्रता सेनानी सप्तरीको भारदह–४ का प्रतापनारायण झा(लाल बाउ)को मंगलवार निधन भएको छ । ६५ वर्षिय झाको भारदहस्थित निवासमै निधन भएको हो ।
विक्रम सम्वत २०१७ सालदेखि नै नेपाली काँग्रेसमा आबद्ध रहेका स्वर्गीय झा विभिन्न आन्दोलनको क्रममा निर्वास जीवनसमेत बिताएका थिए । स्वर्गीय झाको पार्थिव शरिरमा नेपाली काँग्रेस भारदहका सभापती विनोद माझी, निवर्तमान गाविस अध्यक्ष पवनकुमार मण्डल, स्थानीय काँग्रेस नेता बुदुर रामसहितकाले पार्टी झण्डा ओढाएका छन् ।
यसैबीच मंगलवार स्वर्गीय झाको पार्थिव शरीर कोसी नदीमा अन्त्येष्टी गरिएको छ । झालाई कान्छो छोरा दीपेन्द्रले दागवती दिएका थिए ।