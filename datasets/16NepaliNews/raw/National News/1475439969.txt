
﻿बिरगञ्ज, १६ असोज । अन्तराष्ट्रिय अहिंसा दिवसका वीरगञ्जमा समेत मनाइएको छ ।
ज्ञान वाटिका अंग्रेजी बोर्डिङ्ग उच्च माध्यमिक स्कूलको आयोजनामा आइतवार स्कुल परिसरमा एउटा कार्यक्रम बीच अन्तराष्ट्रिय अहिंसा दिवस मानिइएको हो । स्कुलका संस्थापक हरिहर यादव र कोशिश समुहका संस्थापक मदन गुप्ताले कार्यक्रम बीच शान्तिको प्रतीक परेवा उडाएर विश्वमा स्थायी शान्तिको कामना गरेका छन् ।
संस्थापक यादवले शान्तिको स्थापनाको लागि भित्रि शान्ति आवश्यक रहेको भन्दै सबै मिलेर विश्वमा चलिरहेको विभिन्न हिंसात्मक गतिबिधिहरुलाई रोक्न एकजुट हुनु पर्नेमा जोड दिए । उनले शान्तिबाटै देश विकास सम्भव हुने भएकोले शान्तिको बाटो पहिल्याउन सबैलाई आग्रह गरे ।
कोशिश समुहका संस्थापक मदन गुप्ताले शान्तिपूर्ण मैत्री वातावरणको लागि मनोवृत्ति परिवर्तन गर्नु आवश्यक रहेको बताए र रिस नियन्त्रण गर्न सुझाव दिए । कार्यक्रममा स्कुलकी प्रधानाअयापक डा. अन्जु यादवले शान्ति बाटनै बिश्व कल्याण सम्भव रहेको बताउँदै सम्पूर्ण विद्यार्थीहरूलाइ महात्मा गान्धीको पदचिन्ह पछ्याउन आग्रह गरिन ।
यसैगरी वाटिका ग्रुपका प्रमुख कार्यकारी अधिकृत डा. अनुज यादवले हिंसाले कसैको भलो नहुने भन्दै सबैलाइ मिलेर बस्न आग्रह गरे । कार्यक्रममा स्कुलका शिक्षकहरु सोनालाल कुसवाहा, सुनिल यादव, सरिता थापा, निता घिमिरे, मुकेश मिश्रा, श्रिस्टि उपाध्याय, निर उपाध्याय, प्रियंका चौहान, अरुणा गुप्ता, साजान हवारीसमेतले मन्तव्य व्यक्त गरेको स्कुलका संयोजक आशु सर्राफले बताए ।