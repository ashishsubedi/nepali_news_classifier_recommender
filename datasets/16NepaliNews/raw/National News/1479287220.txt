
﻿१ मंसिर, काठमाडौँ । पार्टी एकताका प्रक्रियाबारे निर्णय गर्न राष्ट्रिय प्रजातन्त्र पार्टी नेपाल र राष्ट्रिय प्रजातन्त्र पार्टीको केन्द्रीय सचिवालयको संयुक्त बैठक आज बस्दैछ ।

मंसिर ६ गते प्रज्ञा–भवनमा पार्टी एकता घोषणासभा हुने समझदारीपछि संयुक्त बैठक बस्न लागेको राप्रपा नेपालका प्रवक्ता राजाराम श्रेष्ठले जानकारी दिए ।
मंगलबार बसेको राप्रपा र राप्रपा नेपालको संयुक्त पदाधिकारी बैठकमा पार्टी एकताको सहमति भएको छ । साथै दुबै पार्टीका अध्यक्ष राणा र थापाले यही मंसिर ६ गते एकताको घोषणा गर्नेसहित तीनबुँदे संयुक्त वक्तव्यमा हस्ताक्षर गरेका छन् ।
सहमति अनुसार माघचित्र महाधिवेशन हुनेछ । र, अन्तरिम विधान आदान आदान प्रदान भएको छ । यो आगामी महाधिवेशनबाट नयाँ विधान तयार नभएसम्म कायम रहनेछ ।
राप्रपा र राप्रपा नेपालबीच साउन २५ गते नै पार्टी एकता घोषणा गर्ने समझदारी भएको थियो । तर, २४ गते राप्रपाले प्रचण्ड सरकारमा सहभागी हुने घोषणा गरेपछि एकता भाँडिएको थियो ।
