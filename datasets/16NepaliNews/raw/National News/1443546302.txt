
﻿एमाओवादी पार्टी छोडेपछि मंगलबार जनकपुर पुगेका पूर्वप्रधानमन्त्री  बाबुराम भट्टराईले आफू आन्दोलनकारी नभएर सहजकर्ताका रुपमा मधेस आएको बताएका छन् । जनकपुर विमानस्थलमा उत्रेपछि संचारकर्मीसँग उनले भने, &#39;म आन्दोलनकारी होइन। मधेसको समस्या समाधानका लागि सहजकर्ताका रुपमा यहाँ आएको हुँ ।&#39; उनले पहाडी शासकले मधेसलाई सधै धोखा दिएकोले आफूमाथि पनि अविश्वास भएको बताउँदै भने, पार्टी र संसद्बाट समेत राजनीमा दिएर आएपछि पनि ममाथि किन अविश्वास गर्ने ? पहाडी भएर त्यस्तो शंका होला । तर जात भन्दा पनि काम हेर्नुपर्& यो ।&#39;
 
डेढ महिनादेखि भइरहेको आन्दोलनलाई वार्ताबाट समाधान खोज्नुपर्ने बताउँदै भने, वार्तामा बसेर समाधान गर्नुपर्छ । मधेसका मुद्दालाई सम्बोधन गर्नका लागि संविधान जारी गर्नुभन्दा पहिले पनि आफूले धेरै पहल गरेको र तीनै दलका शीर्ष नेताहरुलाई पटकपटक आग्रह गरेको बताउँदै भने, तर कसैले मेरो कुरा सुनेनन्। त्यसैले संविधान जारी गरेर म यता आएको हुँ । संविधान जारी नगरिकन यता आएको भए संविधान नआएको सबै दोष ममाथि लाग्थ्यो ।
 
उनले संविधानमा मतदानअघि नै मधेससँग वार्ता गरेर समाधान खोज्न पार्टी अध्यक्ष प्रचण्डलाइे भने पनि वेवास्ता गरेको बताउँदै भने, &#39;मैले प्रचण्डजीलाई पटकपटक मधेसलाई मिलाएर मात्र अघि बढौं भनेको हो तर उहाँले मान्नु भएन । मतदानमा जाने एकातर्फी निर्णय गर्नुभयो । त्यसैले अहिले असहज परिस्थिति आयो ।&#39;
