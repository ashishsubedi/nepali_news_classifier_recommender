
﻿डा. भट्टराईले डा. केसीलाई अशनसन स्थलमा भेटेर ऐक्यवद्धता जनाउन लागेका हुन् ।गत  आइतबारदेखि विभिन्न १० वटा माग राखेर डा. केसी अनसनमा छन् । उनको स्वास्थ्यस्थिति कमजोर हुँदै गएको छ । डा. केसीको अनशनमा समर्थन जनाउन एमाअोवादी उपाध्यक्ष नारायणकाजी श्रेष्ठ पनि शिक्षण अस्पताल तर्फ लागेका छन् ।

अनशन तोड्ने उपाय खोज्न नागरिक समाज सक्रिय

यसैवीच डा. केसीको स्वास्थस्थिति कमजोर हुँदै गएपछि उनको अनशन तोड्ने उपायको खोजीमा नागरिक समाजका अगुवाहरु सक्रिय भएका छन् । प्रधानमन्त्री सुशील कोइरालालाई भेटेपछि नागरिक अगुवाहरुले केदारभक्त माथेमासँग भेट गरेका छन् । माथेमाले आफ्नो संयोजकत्वमा बनेको कार्यदलले बैसाख १५ सम्म प्रतिवेदन तयार पार्न सक्ने नागरिक समाजका अगुवाहरुलाई जानकारी दिएका छन् ।

 चित्रलेखालाई अस्वीकार, केदारनरसिंह सक्रिय

सरकारले शिक्षामन्त्री चित्रलेखा यादव, स्वास्थ्यमन्त्री खगराज अधिकारी र मुख्यसचिव लीलामणि पौडेल सम्मिलित वार्ता टोलीलाई  डा. केसीले अस्वीकार गरेका छन् । सरकारी टोलीलाई अस्वीकार गरेपछि अर्को सहजकर्ताको खोजी भइरहेको छ । सरकार र नागरिक समाज दुबैका तर्फबाट डा. केदारनरसिंह केसीले सहमतिको प्रयास गरिरहेको स्रोतले अनलाइनखबरलाई बतायो ।

अनसनरत डा. केसीले १० वटा मागमध्ये मेडिकल कलेजको सम्बन्ध मात्रै रोकेर नपुग्ने बताएका छन् ।  डा. केसीले अन्य ९ वटा मागहरु पनि महत्वपूर्ण हुन् भन्नुभएको छ,  नागरिक समाजका अगुवा चरण प्रसाइँले अनलाइनखबरसँग भने, केसीले अख्तियार प्रमुख लोकमानसिंह कार्कीलाईसमेत कारवाही हुनुपर्छ भन्नुभएको छ, न्यायाधीशमाथि पनि कारवाहीको माग गर्नुभएको छ, यो माग संसदले मात्रै पूरा गर्न  सक्छ । 

 
