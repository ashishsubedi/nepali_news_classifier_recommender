
﻿७ चैत, नवलपरासी । नेकपा एमालेका अध्यक्ष केपी शर्मा ओलीले असार मसान्तसम्ममा संविधान जारी हुने बताएका छन् । उनले जेठ १५ भित्र संविधान जारी गर्ने सम्भावना टरेको बताउँदै असार मसान्तसम्ममा जसरी पनि संविधान जारी गर्ने बताए । सोमबार नवलपरासीको कावासोतीमा मदन भण्डारी स्पोर्ट एकेडमीद्वारा आयोजित जनवादी सांस्कृतिक कार्यक्रममा ओलीले भने,  जेठ १० गतेबाट संविधान मस्यौदा लेखन प्रक्रियामा जान्छ । संविधान निर्माणका लागि प्रक्रियामा जानुको विकल्प नभएको ओलीले दोहोर्& याए । 

त्यसका लागि सहमति भईसकेका विषयलाई मस्यौदा लेखन समितिमा पठाएर सहमति हुन बाँकी विषयलाई पुनः सहमति खोज्ने गरी प्रक्रियामा जानु पर्नेमा ओलीको जोड थियो । तीन दलबीच सहमति भएको विषयलाई मस्यौदा लेखन समितिमा पठाएर सहमति हुन बाँकी विषयलाई पक्रियामा गएर टुंगाउंदै जाने सहमति भएको दावी समेत गरे । उनले संविधान नबनेसम्म अहिलेको संविधान सभा अन्त्य नहुने स्पष्ट पारे । कार्यक्रममा एकीकृत नेकपा माओवादी छाडेर एमालेमा प्रवेश गर्नेहरुलाई स्वागत समेत गरिएको थियो ।
