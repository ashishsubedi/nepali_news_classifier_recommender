
﻿सिरहा, २० माघ । सिरहा प्रहरीले लाखौं मोलबराबरको बेबारिसे अबस्थामा रहेको इन्धन बरामद गरेको छ ।
जिल्ला प्रहरी कार्यालय सिरहाबाट खटिएको गस्ती टोलीले मंगलबार बिभिन्न स्थानबाट दुई लाख भन्दा बढी मोलबराबरको पेट्रोल, मट्टीतेल र डिजेल बरामद गरेका हुन् । सिरहा नगरपालिका–७ ट्राफिक चौक, हेमनारायण चौक र बडा नम्वर ३ मखनाहा चौकबाट ५८ वटा ड्रममा रहेको २५९५ लिटर पेट्रोल, २४० लिटर मट्टीतेल र ६ बटा ड्रममा रहेको  ३ सय लिटर डिजेल बरामद गरेको छ ।
बरामद गरिएको पेट्रोल, मट्टीतेल र डिजलको  अन्दाजी मुल्य दुई लाख साठी हजार आठ सय पैंसठी रुपैया रहेको जिल्ला प्रहरी कार्यालय सिरहाले जनाएको छ । बरामद गरिएको इन्धनलाई कानुन बमोजिम कार्वाहीको लागी जिल्ला भन्सार कार्यालय खैरटोकामा बुझाएको छ  ।