
﻿काठमाण्डौ, २९ मंसिर । संयुक्त लोकतान्त्रिक मधेशी मोर्चाले यथास्थितिमा निर्वाचन गराउन खोज्ने मुडभेडको स्थिति आउने चेतावनी दिएको छ ।
बुधबार तराई मधेश लोकतान्त्रिक पार्टीको केन्द्रीय कार्यालय विजुलीबजारमा बसेको मोर्चाका नेताहरुको अनौपचारिक बैठकले अहिलेकै यथास्थितिमा निर्वाचनमा गए मुठभडको अवस्था आउने निष्कर्ष निकालेको हो । निर्वाचनमा जानकालागि आवश्यक तयारी गर्ने प्रमुख तीन दलको मंगलबारको निर्णयलाई मोर्चाले अस्वीकार गरेका छन् ।
सदभावना पार्टीका महासचिव मनिष सुमनले यथास्थितिमा निर्वाचनमा गए देशकैलागि ठूलो दुर्घटना निम्त्याउने बताए । तीन दलले मनोमानी ढङ्गले निर्वाचन गराउन खोजिए त्यसको परिणाम भयावह हुने उनले चेतावनी दिए ।