
﻿
६ चैत, काठमाडौं । भारत र पाकिस्तानबीच कोलकत्तामा शनिबार हुने टी-२० विश्वकप म्याच पाकिस्तानको उर्दू टीभी च्यानलमा सबैभन्दा ठूलो खबर बनेको छ ।
खेल अघि टीभीले रोचक तरिकाले हिन्दी गीत बनाएको छ र भारतविरुद्ध भिडिरहेका आफ्ना खेलाडीको उत्साह बढाउने कोशिश गरिरहेको छ ।
जियो न्यूजले बलिउड फिल्म ‘बाजिराव मस्तानी’को गीत बनाएको छ, दुश्मनकी वाट लाउली‘
जियोले यो खबर पनि दिएको छ कि कोलकत्तामा समर्थकहरुले पाकिस्तानी क्रिकेटरलाई चारैतिर घेरेका छन् । च्यानलले ब्याकग्राउण्डमा हिन्दी फिल्मको गीत ‘सेल्फी ले ले रे’ बजाइएको छ ।
यससँगै एक बादर पनि देखाइएको छ । जसको नाम शेरा बताइएको छ । च्यानलका अनुसार यो बादरले भविष्यवाणी गरेको छ र टी-२० विश्वकपमा भारतसँगको खेल पाकिस्तानले जित्छ । योसँगै मुस्कुराउँदै च्यानलका एङ्करले भनेका छन्, तनावमा आउन कुनै जरुरी छैन ।’
जियोले पाकिस्तानको सख्खड इलाकाका केही हिन्दु परिवारको अन्तरवार्ता पनि प्रशारण गरेको छ । र, उनीहरुले पाकिस्तानले जित्नुपर्छ भनिरहेका छन् र पाकिस्तानी टिमका लागि पूजापाठ गरेका छन् ।
जियो टीभीले भारत र पाकिस्तानको खेलललाई ‘दंगल’ को संज्ञा दिएको छ भने एक्सप्रेसु न्यूजले फाइनल अघिको फाइनल भनेको छ ।