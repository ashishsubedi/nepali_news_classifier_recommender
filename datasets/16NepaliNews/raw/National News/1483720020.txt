
﻿ 

२२ पुस, काठमाडौं । मुख्य सचिव डाक्टर सोमलाल सुवेदीले अत्याधुनिक प्रविधिको पहुँच शहरी क्षेत्रमा मात्रै देखिएकाले मुलुकको ग्रामिण क्षेत्रमा प्रविधि भित्र्याउन चुनौति भएको बताएका छन् ।
मुख्य सचिव सुवेदीले काठमाडौ केन्द्रित प्रविधिले मुलुकको समग्र विकास गर्न नसक्ने उदघोष गरे ।
कम्प्युटर एशोसिएसन अफ नेपाल क्यानले आयोजना गरेको क्यान सफ्टेक मेलाको काठमाडौंमा उदघाटन गर्दै मुख्य सचिव सुवेदीले ग्रामिण क्षेत्रमा प्रविधि भित्र्याउन सके प्रविधि सम्बन्धी उद्योगको विकासमा सघाउ पुग्ने विश्वास पनि व्यक्त गरे ।
उनले भित्रिएका प्रविधिलाई कार्यमूलक बनाउन पनि व्यवसायीहरुलाई आग्रह गरे । उनले प्रविधिको विकासमा सरकार सबै खालको सहयोग गर्न प्रतिवद्ध रहेेको पनि उल्लेख गरे ।
कार्यक्रममा व्यवसायीहरुले प्रविधि क्षेत्रको विकासमा सरकारले सहयोग गर्नुपर्नेमा जोड दिएका थिए । मेलामा दुई दर्जन बढी सफ्टवेयर कम्पनीहरुले आफना प्रविधिका विषयमा जानकारी दिइने बताइएको छ ।