
﻿बृजमान तामाङ
बिरेन्द्र बजार, ३ जेठ । पुर्व–पश्चिम लोकमार्ग अन्र्तगत सप्तरीको रायपुर ८ रुपनीमा आइतवार भएको सडक दुर्घटनामा परी एक ३ बर्षिय बालिकाको घटनास्थलमै मृत्यू भएको छ । सोही दुर्घटनामा ४० वर्षिय महिला  गम्भिर घाइते भएकी छिन् ।
पश्चिमबाट पूर्व तर्फ जादै गरेको बा २ ख ६५८० नम्वरको बसले बाटो काट्ने क्रममा पैदल यात्रीलाई ठक्कर दिँदा स्थानिय सुरेश थापा मगरको ३ बर्षिय छोरी सिखा थापा मगरको मृत्यु भएको हो । दुर्घटनामा सोही स्थानका  ४० वर्षिय हिरा थापा मगर गम्भिर घाईते भएकी छिन । घाईते थापालाई स्थानियवासीको सहयोगमा प्रहरीले उद्धार गरी उपचारको लागि स्पाल पठाएको जनाईएको छ ।
दुर्घटनामा घाईते थापाको राजविराज स्थित सगरमाथा अञ्चल अस्पालमा उपचार पश्चार थप उपचारका लागि विपि कोईराला स्वास्थ्य विज्ञान प्रतिष्ठान धरान पठाईएको ईलाका प्रहरी कार्यालय रुपनीले जनाएको छ । मृतक वालिकाको शवलाई परिक्षणका लागि सगरमाथा अञ्चल पठाईको छ भने ठक्कर दिने बस र बसका चालक प्रहरीले नियन्त्रणमा लिई आवश्यक अनुसन्धान गरिरहेको ईलाका प्रहरी कार्यालय स्पमानीका इर्चाज प्रहरी नायव निरिक्षक उमेश प्रसाद यादवले जानकारी दिए ।