
﻿भाद्र १६, काठमाण्डौं । संवैधानिक राजनीतिक संवाद तथा सहमति समितिले संवैधानिक परिषदको संरचना, नयाँ संविधानको नाम विधाइकाको व्यवस्था, राजदुत नियुक्ति लगायत विषयमा सहमति जुटाएको छ । समितिको सिंहदरबारमा बसेको वैठकले संवैधानिक परिषद ५ सदस्यीय बनाउने सहमति गरेको हो । समितिले कार्यकारी अधिकार सहितको सरकार प्रमुखको अध्यक्षतामा प्रधान न्यायनधीश विपक्षीदलको नेता सभामुख र कानुन न्याय वा अन्य क्षेत्रमा विशिष्ट योगदान पु& याएको व्यक्तिबाट एक जना संवैधानिक परिषदमा सदस्य रहने गरी सहमति जुटाएको छ । समितिका सभापति डा. बाबुराम भट्टराईले ५ सदस्यीय परिषदमा अनिवार्य रुपमा एक जना महिला सदस्य हुनुपर्ने व्यवस्था गरिएको जानकारी दिनु भयो । हाल संवैधानिक परिषदमा ७ सदस्य रहने व्यवस्था छ । समितिले संविधानको नाम & नेपालको संविधान&  राख्ने तथा अर्को निर्वाचन भएर पहिलो वैठक नबसे सम्म पुरानो व्यवस्थापिका संसद कायम रहने सहमति गरेको छ । कुनै पनि बहानामा संसद रहित अवस्था नहोस भनेर यस्तो सहमति गरिएको समितिका सभापति डा. भट्टराईले बताउनु भयो । उहाँले भाद्र २१ गते सम्म निरन्तर वैठक बसेर भएपनि सहमति जुटाउने दावी गर्नु भयो । समितिले राज्यको शासकीय स्वरुप, पुनर्संरचना, निर्वाचन प्रणाली लगायत मूलभूत विषयमा अझै सहमति जुटाएको छैन । 
