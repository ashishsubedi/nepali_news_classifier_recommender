
﻿दशैंका बेला हामी आफूलाई खान र पाहुनालाई खुवाउन मासु बढी मात्रामा सञ्चय गर्छौं । सही तरिका अपनाए मासुलाई लामो समसम्म सुरक्षित राख्न सकिन्छ । तर, मासु उचित तरिकाले नपकाइएमा वा बेलैमा सञ्चयको व्यवस्था नगरिएमा बिग्रन सक्छ ।
सही तरिकाले नराखिएको मासु बेस्वादिलो हुनुका साथै विषादियुक्त पनि हुन सक्ने भएकाले मानिस बिरामी पर्ने सम्भावना हुन्छ । त्यसैले दशैंमा काटेको मासुको भण्डारणमा विशेष ध्यान दिनुपर्छ ।
कतिपय अवस्थामा हामीले सावधानी अपनाउँदा अपनाउँदै पनि मासु जीवाणु र विषाणुबाट संक्रमित हुन सक्छ । अर्थात् मासुजन्य तन्तुमा हुने खराबीकै कारण मासु कुहिन सक्छ ।
त्यस्ता जीवाणु तथा विषाणुको संक्रमण मारिएको पशुबाट वा बध र काटकुट गर्ने व्यक्तिबाट पनि हुन सक्छ । बध गर्न प्रयोग गरिने पानी, अचानो र औजारबाट पनि संक्रमण हुन सक्छ ।
मासुमा हुन सक्ने संक्रमणहरु
मासु बिगार्न सक्ने जीवाणु र विषाणु पशुमा पहिलेदेखि नै रहेको हुन सक्छ । पशु हेर्दा स्वस्थ देखिए पनि सुषुप्त अवस्थाको संक्रमण रहेको हुन सक्छ । यस्तै, पशु बध गर्ने व्यक्ति र बध गर्ने क्रममा प्रयोग गरिएको पानी, अचानो लगायतबाट पनि संक्रमण फैलिन सक्छ ।
सामान्यतः रांँगाको मासु १२ महिना, बंगुर वा बँदेलको मासु ६ महिना, खसी, बोका, भेडा च्याङ्ग्राको मासु ६ देखि ९ महिना तथा कुखुराको मासु ३ देखि ६ महिनासम्म राख्न सकिन्छ
संक्रमित मासुको प्रयोगले एन्थ्राक्स, क्षय रोग, ब्रुसेलोसिस, सालमोनेलोसिस, लिष्ट्रियोसिस, ट्राइकोनोसिस, टिनीएसिस, नाम्ले लगायतका रोग मानिसमा सर्न सक्छ । रोगी पशुहरु सकभर बधअघि नै जाँच गरिनुपर्छ ता कि यिनका मासु मानिसको खाद्य शृंखलामा नपरुन् ।
यति गर्दा पनि मासुमा हुन सक्ने संक्रमणबाट हामीलाई बच्न गाह्रो पर्छ । मासुलाई संक्रमित गराउने प्रमुख स्रोत भनेका बध गरिने पशुको रगत तथा लादी हुन् । त्यसैले रगत, आन्द्रा, भुँडी तथा भित्र्याँसलाई मासुको श्रेणीमा राखिन्न । बधस्थल, बधशाला, मासु काटछाँट गर्दा, मासु पोको पार्दा, ओसारपसार गर्दा र गोबर तथा लादीबाट मासु संक्रमित हुन सक्छ ।
जीवाणुहरु बधस्थलको सरसफाइका क्रममा प्रयोग गरिने पानी, औजार तथा कामदारबाट सर्छन् । यस बाहेक कतिपय अवस्थामा भुइँमा नै गरिने बध, काँटछाँटका क्रममा मासु धूलो, हिलो, माटोमा लतपतियो भने किटाणु मासुमा प्रवेश गर्छन् । यस्ता जिवाण तथा विषाणुले मानव शरीरमा प्रत्यक्ष असर पार्न सक्छ । यी जीवाणु, विषाणु तथा ढुसीले मासुको प्राकृतिक स्वरुपलाई बिगारी विषाक्त बनाउँछ । त्यस्ता मासुको प्रयोगले झाडापखाला लगायतका समस्या उत्पन्न हुन्छ ।
पकाएकाे मासुका परिकार फ्रिजमा राखी संरक्षण गर्नुपर्छ । २५० डिग्री फरेनहाइटमा पकाएको मासुको सबै जिवाणु र विषाणु नष्ट हुने भएकोले लामो समयसम्म सुरक्षित राख्न सकिन्छ । यस्तै, मासुलाई जलविग्रहीकरण गरी अर्थात् सुकुटी पारेर पनि लामो समयसम्म राख्न सकिन्छ
मासु राम्ररी पकाएमा यस्ता जीवाणु, विषाणु तथा ढुशी त नष्ट हुन्छन् तर त्यसले उत्पादन गर्ने विषाक्तता र स्पोर नष्ट हुँदैन । यस्तो मासु खाने व्यक्ति पनि यिनको संक्रमणमा पर्न सक्छ । ती जिवाणुले मानिसको पेट र आन्द्रामा आक्रमण गर्छन् ।
मासु पकाउँदा ख्याल गरौं
मासुलाई अत्यधिक तापक्रममा पकाउँदा मानव स्वास्थ्यलाई असर गर्ने जीवाणु र विषाणु नष्ट हुन्छन् । यसका साथै मासुलाई १५० देखि १६० डिग्री फरेनहाइटमा तताएर पनि सुरक्षित गर्न सकिन्छ ।
यसरी पकाएकाे मासुका परिकार फ्रिजमा राखी संरक्षण गर्नुपर्छ । २५० डिग्री फरेनहाइटमा पकाएको मासुको सबै जिवाणु र विषाणु नष्ट हुने भएकोले लामो समयसम्म सुरक्षित राख्न सकिन्छ । यस्तै, मासुलाई जलविग्रहीकरण गरी अर्थात् सुकुटी पारेर पनि लामो समयसम्म राख्न सकिन्छ ।
हाम्रो परम्परागत मरमसालाको प्रयोगले पनि मासु सुरक्षित राख्न सकिन्छ । यी मरमसलाले मासुलाई सुरक्षित मात्र गर्दैन, मासुको स्वादलाई समेत मीठो बनाउँछ । यसरी प्रयोग गर्ने मसला प्राकृतिक स्वरुपमा हुनुपर्छ ।
यसबाहेक मासुलाई अम्लीकरण गरेर पनि संरक्षित गर्न सकिन्छ । यसो गर्दा मासुमा हुने कार्बोहाडेटलाइ अम्लमा परिवर्तन गर्नुपर्छ । जसको असरका कारण मासुमा जीवाण र विषाणुको संख्या वृद्धि हुँदैन र मासु बिग्रन दिँदैन ।
दशैंमा तपाईंले प्रयोग गर्ने मासु सके चाँडै पकाउनुहोला, पकाउन झन्झट लागे डिप फ्रिज वा फ्रिजमा राख्नुहोला । पकाएको मासु फ्रिजमा राम्रोसित छोपेर राख्नुहोला र खाना खाने बेलामा राम्रोसित तताउनुहोला । यति गर्न सके मात्र पनि दशैंमा खाएको मासुले तपाईंको स्वास्थ्यमा असर गर्दैन ।
बिग्रेको मासु कसरी चिन्ने ?
मासु सञ्चय गर्दा उपलब्ध अक्सिजनका आधारमा मासुको स्वरुपमा आउने परिवर्तन हेरेर मासु बिग्रे-नबिग्रेको थाहा पाउन सकिन्छ । अक्सिजन उपलब्ध भएको अवस्थामा मासुमा जीवाणुको विकास हुन्छ । साथै ढुसीले पनि मासुलाई बिगार्ने, मासुको सतह चिपचिपे हुने, स्वाभाविक रङको साटो फिक्का वा कालो नीलो हुने, ग्यास उत्पादन हुने, गन्धमा फरक हुने, बोसो पग्लेर जाने लगायतका समस्या उत्पन्न हुन्छ ।

अक्सिजन उपलब्ध नहुने ठाउँमा पनि बाँच्न सक्ने जीवाणुले मासु बिगार्ने, कुहिएर दुर्गन्धित हुने, ग्यास उत्पादन हुने र अमिलो हुने गर्छ । मासु सञ्चय गर्ने नै हो भने शून्य डिग्री फरेनहाइट वा त्योभन्दा कम तापक्रममा राख्नुपर्छ । त्यसले मासुजन्य तन्तुमा हुने सबैखाले गतिविधि निष्कृय पार्छ । चिस्याएर राखेको मासु अलिकति बासी जस्तो लागे पनि त्यही तापक्रममा मासु तयार पार्नु तथा प्रेसर कुकरमा पकाउनु उपयुक्त हुन्छ ।
मासु संरक्षण तथा सुरक्षित गर्ने उपाय
क) चिस्याउने
ख) पकाउने
ग) जल विग्रहीकरण
घ) रसायनको प्रयोग
ङ) अम्ल्याउने
च) घाममा सुकाउनेचिस्याएर राखेको मासु कति समयसम्म सुरक्षित हुन्छ ?
रांँगाको मासु १२ महिना, बंगुर वा बँदेलको मासु ६ महिना, खसी, बोका, भेडा च्याङ्ग्राको मासु ६ देखि ९ महिना तथा कुखुराको मासु ३ देखि ६ महिनासम्म राख्न सकिन्छ ।
 