
﻿राजविराज, ८ कात्तिक । सप्तरी बक्धुवा–८ स्थित पुर्ब–पश्चिम राजमार्गमा पश्चिमबाट पुर्वतर्फ जाँदै गरेको ट्रयाक्टरको ठक्करबाट साइकलयात्रीको मृत्यु भएको छ ।
स.१.त ४९०७ नम्वरको ट्याक्टरले सोहि दिशातर्फ आईरहेको साइकलयात्री सप्तरीको बक्धुवा गाबिस–१ का ५५ वर्षिय भरथी खङ्गको मृत्यु भएको हो । ठक्करबाट गम्भिर घाइते भएका उनलाई स्थानीय धर्मेश्वर अस्पतालमा प्राथमिक उपचार पश्चात थप उपचारकोलागि सगरमाथा अञ्चल अस्पताल राजविराज ल्याउने क्रममा बाटोमा मृत्यु भएको जिल्ला प्रहरी कार्यालय सप्तरीले जनाएको छ ।
मृतकको शव सगरमाथा अञ्चल अस्पतालमा राजविराजमा राखिएको तथा ट्रयाक्टर र चालक, ईलाका प्रहरी कार्यालय कञ्चनपुरको नियन्त्रणमा राखिएको छ भने दुर्घटनाबारे थप अनुसंन्धान भईरहेको प्रहरी नायव उपरीक्षक दानबहादुर कार्कीले जानकारी दिएका छन् ।