
﻿
३ मंसिर, काठमाडौं । मध्य र सुदूरपश्चिमका पर्यटकीय स्थललाई चिनाउने उद्देश्यले काठमाडौंको भृकुटीमण्डपस्थित नेपाल पर्यटन बोर्डमा फोटो तथा भिडियो प्रदर्शनी आयोजना गरिएको छ ।
म्ानघरी फाउन्डेशन र घुमफिर नेपालले प्रदर्शनी आयोनना गरेका हुन् । फोटो तथा भिडियो पत्रकार भरतबन्धु थापाले खिचेका हुन् ।
मध्य तथा सुदूरपश्चिमका पर्यटकीय स्थललाई प्रचार प्रसार र प्रवर्द्धन गर्नका लागि फोटो तथा भिडियो प्रदर्शनी गरिएको मनघरी फाउन्डेशनका संरक्षक प्रेमबहादुर थापाले बताए ।
मध्यपश्चिका १५ वटै जिल्लाका प्रमुख पर्यटकीय स्थलहरुको ५० वटा तस्वीरहरु प्रदर्शनीमा राखिएको छ । प्रदर्शनीमा बिशेष गरी आन्तरीक पर्यटकहरुको रोजाईमा परेको रारा, जुम्ला, दैलेख, बर्दिया, खप्तड, बडिमालीका, स्वर्गद्वारीलगायतका स्थानका तस्विर तथा भिडियो हेर्न पाइने फोटो पत्रकार भरतबन्धु थापाले बताए ।
सुदूरपश्चिमका पदयात्रा, सँस्कृति लगायतलाई समेटेर तयार पारिएका १० वटा भिडियो प्रदर्शनीमा हेर्न पाइने छ । यही मंसिर २ गतेदेखि सुरु भएको प्रदर्शनी पाँच गते सकिने छ । विहान १० बजेदेखि साँझ पाँच बजेसम्म प्रदर्शनी अवलोकन गर्न सकिन्छ ।