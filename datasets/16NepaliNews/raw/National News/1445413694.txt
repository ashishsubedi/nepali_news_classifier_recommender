
﻿मन्त्री हुँदा पटक पटक भष्ट्राचार गर्ने मधेसी नेता राजेन्द्र महतो र अनिल झालाई भ्रष्टाचारको मुद्दामा जेल हाल्नुपर्ने नेपाल मजदुर किसान पार्टीका अध्यक्ष नारायणमान बिजुक्छेले बताएका छन् ।शुक्रबार काभ्रेको धुलिखेलमा भक्तपुर ट्रक व्यवसायी संघको १६ औं साधारण सभालाई समुद्घाटन गर्ने क्रममा नेता बिजुक्छेले मन्त्री हुँदा लाखौं घोटला गर्ने मधेसी दलका नेता दुवैलाई भ्रष्टाचारमा जेल चलान आवश्यक रहेकोबताएका हुन् ।
 
उनले आफ्नो स्वार्थ परिपूर्तिकै लागि मधेसका दलहरूले आन्दोलन गरिरहेको बताएका हुन् । उनले मधेसको अधिकारको भन्दा पनि नेताहरूको आफ्नो स्वार्थ सिद्धिका लागि आन्दोलन पनि गरिरहेकोबताए ।  यती बेला भारतले चाहेको र मधेसी नेताहरूले उनीहरूकै कुराअनुसार आन्दोलन चर्काएका छन्,  बिजुक्छेले भने । उनले भारतमा बसेर पनि नेपाललाई सहयोग गर्ने जनतासँग सरकारले सहकार्य गर्न नसकेको बताए ।

नेपाललाई अहिले मधेसीमूलकै नेताहरूका कारणले नाकाबन्दी गरिरहेकाले देशद्रोही र राज्यद्रोहीले मात्रै मुलुकमा नाकाबन्दी गराउने बताए । उनले भने,  राज्यद्रोहीबाहेक कसैले पनि नाकाबन्दीगराउन सक्दैन ।  मधेसीमूलका व्यक्तिलाई तत्कालै प्रधानमन्त्रीको पद दियो भने उनीहरूले मधेस आन्दोलन तत्कालै छाड्नेसमेत बिजुक्छेले दाबी गरे । उनले भने,  तपाईंहरूलाई प्रधानमन्त्री भन्ने शब्द आउनेबित्तिकै उनीहरू दौडेर आउनेछन् । 
