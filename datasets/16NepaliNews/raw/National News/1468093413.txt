
﻿रामसेवक यादव
भारदह, २५ असार । मधेशी जन अधिकार फोरम लोकतान्त्रिककी सांसद रमणीदेवी रामले शनिवार २६ जना छात्रछात्रालाई शनिवार साइकल तथा व्याग वितरण गरिएको छ ।
संसदीय विकास कोषबाट सांसद रामले विभिन्न ९ ओटा विद्यालयका छात्रछात्राहरुलाई २६ थान साइकल वितरण गरिएको हो । स्थानीय वी.पी. माध्यमिक विद्यालय भारदहको प्राङ्गणमा आयोजित एक कार्यक्रमका बीच प्रमुख अतिथि देवनारायण मुिखया र विशेष अतिथि कंकालिनी मन्दिर विकास समितिका अध्यक्ष श्यामसुन्दर मण्डलले साइकल हस्तान्तरण गरेका छन् ।
कार्यक्रममा भारदह गाविसका कुन्दन कापैरको अध्यक्षतामा आयोजित कार्यक्रममा ईलाका प्रहरी कार्यालय भारदहका ईञ्चार्ज भीम बहादुर बर्देवा, सांसद रामका पति भोला रामलगायत त्यस क्षेत्रका विशिष्ट व्यक्तिहरुको सहभागिता रहेको थियो ।