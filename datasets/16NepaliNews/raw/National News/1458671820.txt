
﻿
 ब्रसेल्समा भएका बम विष्फोटमा संलग्न भनिएका व्यक्तिहरू
९ चैत, काठमाडौं । बेल्जियमको राजधानी ब्रसेल्समा श्रृंखलाबद्ध बम विष्फोटको जिम्मा इस्लामिक अतिवादी संगठन आइएसआइएसले लिएको छ । बम विष्फोट गराउने संदिग्ध दुई व्यक्तिको तस्वीर सार्बजनिक पनि गरिएको छ ।
बम विष्फोटबाट हालसम्म २६ जनाको मृत्यु भएको स्थानीय सञ्चार माध्यमहरुले जनाएका छन् । ३५ जना घाइते भएका छन् ।
बम विष्फोटमा संलग्न भएको भन्दै नाजिम लाचराउ र मोहम्मद अबरिनीको तस्वीर सार्बजनिक गरिएको छ । उनीहरु पेरिस आक्रमणमा पनि संलग्न रहेको बताइएको छ ।
ब्रसेल्सको जेबनटेम हवाइ अड्डामा दुई ठूला बिष्फोट भएका थिए । त्यसपछि युरोपियन युनियनको कार्यालय नजिकै रहेको मेट्रो स्टेसनमा पनि बिष्फोट भयो । त्यसलगत्तै आपतकालीन स्थिती घोषणा गरिएको छ ।
विष्फोटपछिको भिडियो हेर्नुस्

 @  #      #   #        
—  (@   22, 2016

आक्रमणकारीहरुले बिष्फोट गराउनु अघि गोली चलाएका थिए । घटनालगत्तै विमानस्थल र मेट्रो स्टेशन बन्द गराइएको थियो भने बाँचेकाहरुलाई सुरक्षित स्थानमा लगिएको थियो । घाइतेहरुलाई उपचारका लागि स्थानीय अस्पतालमा भर्ना गरिएको छ ।
घटनापछि सुरक्षाकर्मीहरुले सर्च गर्दा नपड्कीएका दुईवटा बम र आत्मघाती विष्फोट गराउनेहरुले लगाउने तीनवटा बेल्ट फेला परेका थिए । विमानस्थलमा आत्मघाती बिष्फोट गराइएको बेल्जियमको सरकारी च्यानल बीआरटीले जनाएको छ ।
ब्रसेल्स विमानस्थलमा स्थानीयबासी र यात्रुहरुलाई लक्षित गर्दै हेल्पलाइन नम्बरको व्यवस्था गरिएको छ ।