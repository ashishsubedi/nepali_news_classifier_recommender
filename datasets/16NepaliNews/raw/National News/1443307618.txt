
﻿काठमाडौं: राष्ट्रपति डा यादव र तराई मधेस लोकतान्त्रिक पार्टीका अध्यक्ष महन्थ ठाकुरबीच शनिबार भेटवार्ता भएको छ। राष्ट्रपति डा यादवले तराई मधेसको समस्या समाधान गर्न तत्काल वार्ता र संवादको प्रक्रियामा सहभागी हुन सुझाव दिएका छन्। ठाकुरले वार्ताका लागि आफूहरु तयार भए पनि सरकारले वार्ताको वातावरण नबनाएको बताउँदै सार्थक वार्ताका लागि पहल गरिदिन आग्रह गरेका थिए।

ठाकूरले तीन दलले वार्ताको अपिल गरे पनि त्यसका लागि गम्भीरता नदेखाएको भन्दै सार्थक वार्ताका लागि तीन दललाई सम्झाइदिन आग्रह गरेका थिए। 
भेटमा संविधान जारी भएपछिको अवस्था, तराई मधेसको आन्दोलन, भारतीय प्रतिक्रियाबारे छलफल भएको थियो। 
