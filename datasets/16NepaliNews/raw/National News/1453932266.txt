
﻿राजविराज, १३ माघ । सप्तरीको जमुनी मधेपुरा गाविस स्थित निम्न माध्यमिक विद्यालय छपकी भथौलमा कार्यरत शिक्षक जगदीश प्रसाद हजरा यादव विहीवारदेखि स्वेच्छिक अवकास लिएका छन् ।
निमावि छपकी भथौलबाटै २०४४ साल भदौ ९ गते प्राथमिक शिक्षकको रुपमा उनी शिक्षण पेशामा प्रवेश गरेका थिए । उनी सोही विद्यालयमा २८ वर्ष ५ महिना ५ दिन सेवा गरेका छन् । ६० वर्षिय यादव उमेरको हदले अवकाश प्राप्त गरेका छन् ।
सप्तरी जिल्लाकै दिघवा गाविस वडा नम्बर–८ मा बि.स. २०१२ साल माघ १४ गते जन्मिएका यादव राजविराजस्थित पब्लिक विन्देश्वरी माध्यमिक विद्यालयबाट २०२६ सालमा एसएलसी उतीर्ण गरी शिक्षण पेशामा प्रवेश गरेका थिए ।
एसएलसी उतीर्णपछि यादव केही समय गाउँदेखि जिल्ला स्तरीय राजनीति र समाजसेवामा सक्रिय समेत सक्रिय रहँदैआएका छन् । राजविराजस्थित विन्देश्वरी बहुमुखी क्याम्पसमा आइए अध्ययनरत रहँदा शिक्षक यादव घरायसी समस्याका कारण बिचमै पढाई छाड्न बाध्य भएका थिए । शिक्षण पेशाकै अवधिमा उनले १० महिने शिक्षण तालिम समेत लिएका थिए ।