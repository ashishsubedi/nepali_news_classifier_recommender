
﻿काठमाडौं । उपप्रधान एवं स्थानीय विकासमन्त्री प्रकाशमान सिंहले प्रक्रियाबाटै भएपनि संविधान जारी हुने बताएका छन् । विनायक टोल सुधार समितिले सोमबार काठमाडौमा गरेको कार्यक्रममा मन्त्री सिंहले सहमतिका लागि पर्खदा पनि सहमति हुन नसकेको भन्दै अब प्रक्रियाबाटै भएपनि अघि बढ्ने बताएका हुन् । उनले सहमतीका लागि सत्तारुढ दल गम्भीर भएपनि विपक्षीहरु भने गम्भीर नभएको आरोप लगाए । उनले विपक्षी दलहरु आन्दोलन छाडेर सहमतिका आउनुको विकल्प नभएको समेत उल्लेख गरे । मन्त्री सिंहलले विभिन्न आन्दोलनबाट प्राप्त उपलब्धी संस्थागत गर्न पनि छिट्टै संविधान निर्माण हुनुपर्ने बताए ।

 
