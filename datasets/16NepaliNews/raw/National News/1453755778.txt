
﻿रङ्गेली, ११ माघ । रङ्गेली घटनामा प्रहरीको गोली लागेर मृत्यु भएका तीन जनाको भव्य यात्रा पश्चात अन्त्येष्टिकालागि परिवारजनको जिम्मा लगाईएको छ ।
रङ्गेली बसपार्कबाट सोमवार निकालिएको शव यात्रामा हज्जारौ जनसमुदाय सहभागी भएका थिए । रङ्गेली खानेपानी रोड, आँखा अस्पताल हुँदै निकालिएको शबयात्रामा सदभावना पार्टिका अध्यक्ष राजेन्द्र महतो, संघीय समाजबादी फोरमका अध्यक्ष उपेन्द्र यादव लगायतका केन्द्रीय नेताहरुको सहभागिता रहेको थियो । शान्तिपूर्ण शव यात्रा रंगेली नगरक्षेत्र परिक्रमा पश्चात डाइनिया र झपडतल बजारमासमेत परिक्रमा गरेको थियो ।शव यात्रापश्चात अन्तिम संस्कारकालागि परिवारजनको जिम्मा लगाईएको छ ।
प्रहरीको गोली लागेर रंगेली नगरपालिका–४ का ६० वर्षिय द्रोपती देवी चौधरी,  डाइनिया–९ का २५ वर्षिय शिबु माझी र बरडंगा–२ का महादेव ऋषिदेवको मृत्यू भएको थियो । सोही घटनामा एक दर्जनभन्दा बढी घाइते भएका थिए ।