
﻿५ माघ, काठमाडौं । अखिल क्रान्तिकारीले यातायातको भाडा घटाउन माग गरेको छ । इन्धनको मूल्य घटेकाले यातायातको पनि भाडा घटाउन क्रान्तिकारीले माग गरेको हो ।
अखिल क्रान्तिकारीका अध्यक्ष रमेश मल्लले मंगलबार विज्ञप्ति निकालेर भाडा समायोजन गर्न, सार्बजनिक यातायातमा ४५ प्रतिशत विद्यार्थी सहुलियत कडाइका साथ कार्यान्वयन गर्न लगायतका माग गरेका हुन् ।
सरकारले सोमबार मध्यरातदेखि लागु हुने गरी पेट्रोलमा प्रतिलिटर ५ र डिजेलमा प्रतिलिटर ६ रुपैयाँ मूल्य घटाएको छ । इन्धनमा मूल्य समायोजन भएको र थानकोट डिपो भरिएकाले आम उपभोक्तालाई खुसी तुल्याएको विज्ञप्तिमा उल्लेख छ ।
क्रान्तिकारीले पेट्रोल, डिजेल, मट्टीतेल र ग्यासको सहज आपूर्ति गर्न, कालोबजारी नियन्त्रण गर्न, उपभोक्तालाई राहतका कार्यक्रम घोषणा गर्न र भूकम्प पीडितको पुनस्थापना र पुनर्निर्माणको यथाशिघ्र पहल गर्न पनि माग गरेको छ ।
हेर्नुस् विज्ञप्ति
