
﻿४ चैत, काठमाडौं । अमेरिकी कलाकार डेभिड बेस्ट पुराना काठ जम्मा पारेर मन्दिर बनाउँछन् र आफैंले त्यसमा आगो लगाउँछन् । यही विचित्र कार्यले उनलाई संसार भर चिनाएको छ, ‘द बर्निङ म्यान’ का नामले ।
अनौठा व्यक्ति बेस्ट हाल नेपाल सरकार, अन्तर्राष्ट्रिय काष्ठ कला समाज र विश्व संरक्षण संघको निम्तोमा विश्व काष्ठ दिवस मनाउन काठमाडौँ आएका छन् । बुङ्गमतीका काष्ठ कलाकारहरूसँग मिलेर उनले त्यहाँ एउटा मन्दिर बनाउँदै छन् । तर, त्यसमा भने आगो लगाइने छैन ।
बेस्टसँग उनको विचित्र कर्मको सेरोफेरोमा रहेर गरिएको कुराकानीः
‘बर्निङ म्यान’ भनेको के हो ?
यदि तपाईँले कुनै हिन्दूलाई हिन्दू धर्म के हो भनेर सोध्नुभयो भने उसले ठ्याक्कै बताउन सक्दैन । मैले ‘बर्निङ म्यान’का रुपमा कार्यक्रमहरुमा भाग लिन थालेको एक दशकभन्दा बढी भइसक्यो । तर, म तपाईँलाई बुझाउन सक्दिनँ यो के हो भनेर ।
मन्दिरमा आगो किन लगाउनुहुन्छ ?
एकछिनका लागि मानिलिनूस् बुङमतीमा ३०० वर्ष पहिले कुनै कलाकारको छोराले आत्महत्या गरेको थियो । मन्दिरमा डिजाइन खोप्दै गर्दा ऊ छोराको शोकले विह्वल हुँदो हो । शोकले उसको कलाकारितामा असर पार्‍यो ।
कुनै दिन न्यूयोर्कका एक कला व्यापारी नेपाल आउलान् र उसको कृतिलाई आफूसँगै लिएर जालान् । लिलामीमा त्यो कृतिले नेपालमा बनेको अरू बस्तुहरू भन्दा बढी मूल्य पाउला, पछाडिको कहानीका कारण ।
भियतनाको लडाइँमा लड्दै गर्दा मारिएका एक सैनिकले आˆनो परिवारलाई लेखेको चिठ्ठी हामीलाई दियो र हामीले त्यो चिठ्ठीलाई मन्दिरमै जलायौँ । त्यो सैनिकको परिवारले पनि त्यही चाहेका थिए । उनीहरू आˆनो छोराको चिठ्ठी ‘सोभिनियर’ नबनोस् भन्ने चाहन्थे र भयो त्यही नै ।
जब हामी केही वस्तुलाई जलाउँछौं हामी त्यसको नास गरिरहेका हुँदैनौँ बरु त्यसको संरक्षण गरिरहेका हुन्छौं ।
तपाईँ संसारभर मूर्तिकारका रूपमा परिचित हुनुहुन्छ, तर तपाईँले आˆना मन्दिरहरू काठबाट बनाउनुहुन्छ, किन ?
यो उमेरमा आएर म आफूलाई मूर्तिकार भन्न रुचाउँदिन । म अहिले आफूलाई एउटा समूहको सदस्य ठान्छु । यस्तो समूह, जसले बृहत्तर उद्देश्यका लागि भवनहरूको निर्माण गर्दछ । मानिसहरू कसरी कलासँग अन्तरक्रिया गर्छन् र कलाले समाजमा कस्तो असर पार्छ भन्ने कुरामा मेरो रुचि छ ।
कलाकारहरू चाहन्छन् कि उनीहरुका कृति कालजयी हुन् । तर, तपाईँ त मन्दिर बनाउनुहुन्छ अनि त्यसमा आगो लगाउनुहुन्छ, किन ?
त्यसो होइन । तपाईँ आˆनो वरिपरि हेर्नुहोस् । यहाँ बुङ्गमतीमा मच्छिन्ऽनाथको मन्दिर थियो । त्यो अब छैन । यो संसारमा केही पनि स्थायी छैन । पित्तलको कुरा गर्नुहोस् न, त्यसबाट हतियार बनाइन्छ, आइरनबाट तरबार ।
जब कुनै कलाकार भर्खरै कलाकारितामा लागेको हुन्छ, उसलाई चाहिने जति पैसा दिइँदैन । उसलाई भनिन्छ तिम्रो कला त कालजयी हुनेवाला छ, त्यो नै तिम्रो उचित पारिश्रमिक हो । यो मेरो व्यक्तिगत भोगाइ हो । एक दिन एक महिलाले मेरो कृति किनेर घर लगिन् । तर, उनको जड्याहा श्रीमानले नशामा मेरो कृति टुक्रा-टुक्रा पारिदिए ।
त्यसैले म भन्छु, कलाकारले समाजमा कस्तो खालको छाप छोड्न सक्छ त्यो महत्वपूर्ण हो । जब मैले यो कुरा आत्मसात गरेँ, तब मेरो करियरले भिन्न मोड लियो । त्यसैले यो नै मेरो करियरको महत्वपूर्ण क्षण भएको म ठान्दछु । मेरा एक मित्र थिए उनको क्यान्सरका कारण मृत्यु भयो, जब संसारमा क्यान्सरका बारेमा त्यति कुरो हुँदैन थियो । मैले केही समय एड्स लागेका मानिसहरुसित पनि बिताएँ, तब मलाई आभाष भयो, यो संसारमा स्थायी त केही पनि रहेनछ !
तपाईँको नेपाल भ्रमणको तादात्म्य चाहिँ तपाईँको विचारसँग कसरी छ ?
म नेपालमा केही गरेर आˆनो छाप छोड्छु भनेर आएको थिएँ । तर, नेपालले नै ममाथि गहिरो छाप छोडेको छ । जब म यहाँ आएँ, खाली भग्नावशेष मात्रै भेटें ।
५० वर्षअघि पश्चिमाहरू यहाँ हृयाम्बर र छिनो लिएर आए र सबै बहुमुल्य वस्तु लगे । नेपालका भग्नावशेषका टुक्राहरू संसारका हरेक सङ्ग्राहलयहरूमा पाइन्छ । अहिले जे छ त्यो त मात्र केवल कङ्कालहरू हुन् । म यहाँ रहँदा आफूलाई सोध्ने गर्छु, के म सिनोमा चर्ने गिद्ध त भइरहेको छैन । मलाई त्यसैले लाग्दैन, मैले यहाँ केही छाप छोड्न सक्ने छु ।
नेपालले तपाईँमाथि कसरी गहिरो छाप छोड्यो त ?
म यहाँ आएको केही हप्ता भयो । हिँजो म यहाँ (बुङ्गमतिमा) आउँदा मैले एकजना मानिस र उनको सानो नानीलाई बाटोमा भेटेँ । नानीले मलाई नचिनिकनै नमस्ते गरिन् ! त्यो आध्यात्मिक उदारता थियो । मलाई थाहा छैन, त्यो कहाँबाट आउँछ । विशेषगरी नेपाल जस्तो गरिबी भएको देशमा । त्यसैले हो ममाथि गहिरो प्रभाव पारेको ।
मेरा लागि मन्दिरहरू खाली पोष्टकार्ड हुन् । जीवित संस्कृति (मानिसहरू) भोकै भएका बेला निर्जिव वस्तुहरुले महत्व पाउनुहुँदैन ।
जब म बुङ्गमतीमा आएँ । मलाई लाग्यो कि यो शहर सधैँ यस्तै नै हुनुपर्छ । यहाँ ठूलो प्रकोप घटेको छ भन्ने भान पनि हुँदैन । म अमेरिकाको वित्तीय सङ्कटको केन्ऽमा रहेका डिट्रोइट जस्ता शहरहरूमा जाँदा मलाई तुरन्त त्यहाँ केही ठूलो घटना घटेको छ भन्ने आभाष भइहाल्थ्यो । तर, यहाँ भएन । भूकम्प को १ वर्ष हुन लागेकाले पनि यसो भएको हुन सक्छ ।
म नेपालीहरूलाई के भन्न चाहन्छु भने अस्पताल, घर र विद्यालयहरू मन्दिर भन्दा महत्वपूर्ण छन् । हामी सुनौलो इतिहासमा रूमल्लिएर बस्नुहुँदैन, भविष्यका लागि बाँच्नुपर्छ ।
एक कलाकारले यसो भन्न सुहाउँछ त ?
किन ? म सुन्दर मन्दिरहरूबिना पनि बाँच्न सक्छु । तपाईँहरू पनि सक्नुहुन्छ ।
उसोभए तपाईँको विचारमा हामीले पुनःनिर्माणमा जोड दिने कि नवनिर्माणमा ?
नवनिर्माणमा जोड दिनुस् । नेपालको भविष्य समय सुहाउँदो हुनपर्छ । यहाँका युवा आर्किटेक्टहरूलाई काम गर्न दिनुस् । इतिहासकारहरूको धेरै नसुन्नुस् ।
(अनलाइनखवरको अंग्रेजी संस्करणबाट) 
(फोटोहरू –  
