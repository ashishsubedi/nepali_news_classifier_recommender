
﻿श्रावण १२, काठमाण्डौं । नेकपा माओवादीको अध्यक्ष किरणले क्रान्ति पूरा भएको छैन, हामी क्रान्तिको अर्को चरणमा छौं । नयाँ जनक्रान्तिको खाँचो छ । क्रान्तिको नयाँ प्रक्रियाको सुरुवात हामी गर्दै छौं । यो प्रक्रियामा फेरि कलाकारहरु जागृतहुन, आन्दोलितहुन र महान क्रान्तिको बाटोमा लामबद्ध भएर अगाडि बढ्न जरुरी छ भन्नु भएको छ । सामना परिवारको कलाकार आरोह नेपालीको गीति एल्वम आज अनामनगरको सम्वाद डबलीमा विमोचन गर्दै उहाँले हामी जसका विरुद्धमा १० वर्ष जनयुद्ध लडियो उनै अहिले सत्तामा छ । जुन उदेश्य प्राप्ती गर्नको लागि हामीले संविधानसभा भन्यौं त्यो हाम्रो हातबाट खोसियो । शोसक वर्ग र शासक वर्गमात्र यहाँ छैन, भारतीय विस्तारवादको शासक वर्गपनि संगसंगै आएको छ । सारमा राष्ट्रिय स्वाधिनताको प्रश्न फरि गम्भीर बनेर आएको छ । उनीहरुले पठाएको उर्जाको ड्राफलाई हामीले हेर्यौं त्यहाँ त नेपालको उर्जालाई शतप्रतिशत भारतको दाबी छ । बैकल्पीक उर्जाहरुको सन्दर्भमा बायो ग्यास, सोलार अरुक्षेत्रहरुमा पनि उनैसंग अनुमति लिनु पर्ने । मुद्धामामिलाहरु पर्यो भने भारतीय कम्पनीहरु जस्तै नेपालको अन्तरराष्ट्रिय कानुनसंग हैन पुरै पुरै भारतलाई सुम्पने खालको प्रस्ताव आयो । हामी भन्छौं मन्छेहरु पत्यउदैन । सत्तामा बस्नेहरु साँचो अर्थमा एउटा दलालीको भूमिका खेल्दै गईराखेको छ । अब लाष्टमा के गर्छन हेरौं । भारतीय विस्तारवादले जे भन्छ त्यो मान्नु पर्ने । हिजोका असमान सन्धि सम्झौताहरु खारेज गर्नु पर्छ भनेर हामीले आवाज उठाई राखेका छौं, त्यो सुन्नु त कताहो कताहो । झन् शतप्रतिशत नेपालको उर्जास्रोत हडप्नको निम्ति भारतीय विस्तारवादद्धरा षड्यन्त्रहरु गरिएको छ, त्यो षड्यन्त्रलाई स्वगत गर्नेकाम भैराखेको छ । हामीले त्यसको दृढताको साथ विरोध गर्नु पर्दछ । हाम्रो पार्टी नेकपा माओवादी सहित ३३ दलहरु हामी दृढताको साथ अगाडि बढ्छौं । हामी ५ दलहरु कार्यगत एकता गरेर गएका छौं । ५ दलमा एमाओवादीको के हुन्छ थिती हेर्न बाँकी छ । उसको अग्नी परीक्षाहुन बाँकी छ । भारतीय विस्तारवादको विरुद्ध कतिको उत्रिन तयार हुन्छ उ, जेहोस यो बेला सम्पूर्ण देशभक्तहरु एक ढिक्का हुन जरुरी छ । यो तरिकाले जनताको संविधान निर्माण हुनेवाला छैन । अब अर्को आन्दोलन हुन जरुरी छ राष्ट्रियता, जनतन्त्र र जनजीविकाको निम्ति हाम्रो पार्टी लगायत ३३ दलहरु दृढताका साथ अगाडि बढ्छौं भन्नु भएको छ । आरोह नेपाली यस्तो एउटा जनकलाकार हुनुहुन्छ उहाँको एउटा हात गत संविधानसभा वहिष्कार आन्दोलनको क्रममा गुमेको छ । उहाँको गीति एल्वम विमोचन कार्यक्रम ईश्वरचन्द्र ज्ञावलीको अध्यक्षतामा र माईला लामाको संचालनमा सम्पन्न भएको छ ।
