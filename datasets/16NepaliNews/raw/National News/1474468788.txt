
﻿राजविराज, ५ असोज । सप्तरीको छुट्टा–छुट्टै दुई स्थानबाट प्रहरीले मङ्गलबार ८३ हजार ५ सय ५० रुपैया वरावरको अवैध सामान बरामद गरी भन्सार बुझाएको छ ।
प्रहरीले ७८ हजार मुल्य वरावर २ बोरा रजनीगन्धा, पान मसला, तुलसी, जर्दा तथा ५ हजार ५ सय ५० रुपैया वरावरको भन्सार छली गरेको खेलौना बरामद गरी तिलाठी भन्सार कार्यालयमा बुझाइएको जिल्ला प्रहरी कार्यालय सप्तरीले जनाएको छ ।
बरामद पान मसला र जर्दा प्रहरी चौकी रामपुरमल्हनियाँबाट खटिएको गस्ती टोलीले मङ्गलबार बिहान मल्हनियाँ–६ बाट नियन्त्रणमा लिएको हो भने प्रहरी चौकी तिलाठीबाट सोमबार साँझ निस्केको गस्तीको टोलीले खेलौना नियन्त्रणमा लिएको थियो ।