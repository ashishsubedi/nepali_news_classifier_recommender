
﻿आश्विन २१, काठमाण्डौं । एमाओवादी नेतृत्वको संघीय गणतान्त्रिक मोर्चा लगायत तीन संयुक्त मोर्चाले सहमतिको प्रक्रिया भन्दा बाहिर गएर बहुमतीय आधारमा संविधान निर्माण गर्न खोजिए त्यो मान्य नहुने जनाएको छ । एमाओवादीको संसदीय दलको कार्यालय सिंहदरबारमा आयोजित पत्रकार सम्मेलनमा विगतमा प्रमुखदल बीच भएको १२ बूँदे सहमति, अन्तरिम संविधान २०६३, विस्तृत शान्ति सम्झौता र विभिन्न पक्षसंग भएको सहमतिको आधारमा संघीय लोकतान्त्रिक गणतन्त्र नेपालको संविधान जारी गर्नु पर्नेमा जोड दिइएको छ । पत्रकार सम्मेलनमा एमाओवादी अध्यक्ष प्रचण्डले शान्ति सम्झौताको प्रमुख हस्ताक्षर कार्तालाई एक्ल्याउने काम भएको र विगतको सहमति र सम्झौताबाट भाग्न खोजेको कारण समस्या पैदा भएको बताउनु भएको छ । 
