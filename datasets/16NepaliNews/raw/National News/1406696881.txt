
﻿श्रावण १४, काठमाण्डौं । पार्टीभित्र देखिएको अन्तर कलहलाई समाधान गर्न बसेको एमाओवादीको विवाद समाधान समितिको वैठक विना निष्कर्ष सकिएको छ । विभिन्न जिल्लामा गठन भएका समानान्तर समितिको विषय समाधान गर्ने भनिए पनि कुनै सहमति हुन सकेन । परम्परागत तवरले पार्टी अगाडि बढ्न नसक्ने भन्दै वरिष्ठ नेता डा. बाबुराम भट्टराई पक्षले सिन्धुली, गोर्खा, डोटी, मकवानपुर र धनुषामा समानान्तर समिति गठन गरेको थियो । विवाद समाधानको लागि अवलम्बन गर्ने सबै उपायहरुमा छलफल भएपनि कुनै सहमति हुन नसकेको चुडामणी दाहालले जानकारी दिनु भएको छ ।
