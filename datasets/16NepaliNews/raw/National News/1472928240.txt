
﻿१८ भदौ, रौतहट । राष्ट्रिय वाणिज्य बैंक गौर शाखाका निमित प्रबन्धकको एटीएम कार्ड चोरी गरी रकम झिकेको आरोपमा प्रहरीले एक युवकलाई पक्राउ गरेको छ ।
भदौ १ गते बैंकमा रकम झिक्न गएका रौतहट मुडवलवा ५ का ३० वर्षीय दिनेश पण्डितले बैंकका निमित प्रबन्धक सुरेन्द्र साहको एटीएम चोरी गरेका थिए ।
आˆनै टेबलमा डायरी भित्र एटीएम राखेका साहको डायरी नै चोरी भएको थियो । एटीएम कोड समेत सोही डायरीमा लेखिएकोले पण्डीतले सजिलै रकम झिकेका थिए ।
एटीएम हात पारेका पण्डीतले पहिलो पटक वाणिज्य बैंक गौरको एटीएम मेशिन प्रयोग गरेर २८ हजार झिकेका थिए ।
पटक-पटक विभिन्न स्थान बाट पण्डीत ले २ लाख २८ हजार निकालेका थिए । कार्ड समेतको डायरी नै चोरी भएपछि निमित प्रबन्धक साहले प्रहरीमा उजुरी गरेका थिए ।
उनको कार्ड प्रयोग गरेर रकम झिकिएको देखेपछि गौरमा रहेको एटीएम काउण्टरको सिसि टिभीबाट पण्डीतको पहिचान भएको थियो ।
निमित प्रबन्धक सुरेन्द्र साह र उनको श्रीमती अनिता साहको नामको एटीएम चोरेर रकम निकाल्ने दिनेश पण्डितलाई पक्राउ गरी आवश्यक अनुसन्धान गरि रहेको जिल्ला प्रहरी कार्यालय रौतहटका डिएसपी नविन कृष्ण भण्डारीले बताए ।