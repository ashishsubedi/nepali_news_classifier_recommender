
﻿१० वैशाख, काठमाडौं । दस वर्षे सशस्त्र द्वन्द्वपछि सुरु भएको शान्ति प्रक्रियालाई संस्थागत गर्ने उद्देश्यले ०६३ सालमा शान्ति मन्त्रालय स्थापना भएको हो । त्यसयता लडाकू समायोजन, द्वन्द्वपीडितलाई राहत तथा पुनःस्थापना लगायत शान्तिप्रक्रियासँग सम्वन्धित विभिन्न शीर्षकमा  २३ अर्बभन्दा बढी रकम खर्च भएको छ ।

शान्ति मन्त्रालयमा रकम सदुपयोग भन्दा धेरै दुरुपयोग हुन थालेपछि ८ मध्ये ६ दातृ निकायले यतिबेला सहयोग बन्द गरेका छन् ।
शान्ति प्रक्रियालाईलाई व्यवहारिक रुप दिन एवं पीडितहरुलाई राहत उपलब्ध गराउन  र भौतिक संरचनामा भएको क्षतिलाई न्यून गराउने उद्देश्यले स्थापना भएको शान्ति मन्त्रालय लोकतन्त्रको एक दशक अवधि पार गर्दासम्म समाधान हैन, समस्याजस्तै बन्न पुगेको छ ।
