
﻿जुम्ला ।
सत्य निरुपण तथा मेलमिलाप आयोगका सदस्य मञ्चला झाले पीडितले चुरोटको बट्टामा लेखेर दिएको उजुरी पनि बुझ्ने बताएकी छन् ।
जिल्लास्थित मानव अधिकारवादी, स्थानीय शान्ति समितिका पदाधिकारी, नागरिक समाजका अगुवा तथा पत्रकारसँगको छलफल कार्यक्रममा सदस्य झाले यस्तो बताएकी हुन् । “आयोग गठन भएको १४ महिना भयो, एकातिर सरकारले नियमावली ल्याउन सात महिना ढिला ग¥यो भने अर्कोतिर भारतीय अघोषित नाकाबन्दीले अवरोध ल्यायो जसका कारण आयोगले अपेक्षित कामगर्न सकेको छैन,”झाले भनिन् ।
उनका अनुसार आयोगको यो काम पूरा गर्न तथा शान्ति प्रक्रियालाई तार्किक निष्कर्षमा पु¥याउन निर्वाध अघि बढिनेछ, तर सही कार्यान्वयन नभए त्यसको निगरानी राष्ट्रिय मानव अधिकार, प्रेसजगत् र नागरिक समाजले गर्नेछ ।
आयोगमा ५०औँ हजार मुद्दा पर्न सक्छन्, एक÷एक गरेर हेर्न नभ्याइने, तर विशेष प्रकृतिका मुद्दा भने सबै हेरिने उनको भनाइ थियो । त्यसका लागि आयोगले विज्ञ व्यक्तिलाई करारमा लिने, बजेट, जनशक्ति तथा अन्य आवश्यक स्रोत, साधनको व्यवस्था गर्नुपर्ने उनको भनाइ थियो ।
रासस
 
 