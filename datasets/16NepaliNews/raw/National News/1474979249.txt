
﻿झापा, ११ असोज । पूर्व–पश्चिम राजमार्ग अन्तर्गत झापाको मेचीनगर नगरपालिका ११ पालियापुलमा सोमबार साँझ ट्रयाक्टरले मोटरसाइकललाई ठक्कर दिँदा एक प्रहरी जवान घाइते भएका छन् ।
घाइते हुनेमा इलाका प्रहरी कार्यालय काकडभिट्टामा कार्यरत प्रहरी जवान मानबहादुर मगर रहेका छन् । मगरलाई सोमबार साँझ ०६ः३० बजे कार्यालयको कामको सिलसिलामा विर्तामोडतर्फ आउँदै गर्दा काकरभिट्टाबाट धुलाबारी तर्फ जाँदै गरेको नम्बर खुल्न नसकेको ट्रयाक्टरले ठक्कर दिएको हो ।
ठक्करबाट सामान्य घाइते प्रहरी जवानको विर्तासिटी अस्पतालमा उपचार भइरहेको छ । ठक्कर दिने ट्रयाक्टरसहित चालक फरार रहेकाले प्रहरीबाट अनुसन्धान एवं खोजी कार्य भइहरेको छ ।