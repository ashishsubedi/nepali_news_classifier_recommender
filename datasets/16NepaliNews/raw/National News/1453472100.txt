
﻿
चिरञ्जीवी पौडेल
८ माघ, काठमाडौं । बालगोपाल महर्जनले युवा खेलाडीहरुको बाहुल्य रहेको टिमलाई लिएर बंगलादेश जानुअघि अनलाइनखबरसित आफ्नो टोली फाइनलसम्म पुग्ने लक्ष्य लिएको बताएका थिए । बंगबन्धु गोल्डकप खेल्नुअघि नेपाली फुटबल जुन हालतमा थियो, त्यसका आधारमा उनको लक्ष्य निकै महत्वाकांक्षी प्रतित हुन्थ्यो ।
तर, नेपाल फाइनलमा मात्रै पुगेन, शानदार प्रदर्शन गर्दै २३ वर्षपछि अन्तराष्ट्रिय उपाधि जित्यो । फुटबलप्रेमीहरुको देशका लागि यो उपाधि एउटा सुखद आश्चर्य हो । लामो समयछि नेपाली फुटबल टिमले फ्यानहरुलाई उत्सव मनाउने मौका दिएको छ ।
बंगलादेश जानुअघि नेपाली फुटबल सबै किसिमका समस्याको घेरामा थियो । नियमित कप्तान सागर थापासहित चार जना खेलाडी म्याच फिक्सिङ प्रकरणमा मुछिए । यसबाट नेपालले एकातर्फ आफ्ना प्रमुख खेलाडीहरु गुमायो भने फुटबल टिममाथि नै कालो धब्बा लाग्यो । यसबाट बााकी टिमको पनि मनोबल धराशयी बन्न पुग्यो ।
म्याच फिक्सिङ प्रकरणपछि भारतमा साफ च्याम्पियनसिप खेल्न गएको टोली निराशा लिएका फर्कियो, जून अनपेक्षित थिएन । यद्यपि, उक्त प्रतियोगितामा भारतविरुद्ध गोल हान्दै विमल घर्तिमगरले नेपालको वर्षौ पुरानो गोलको तिर्खा मेटेका थिए ।
साफ च्याम्पियनसिप हारेपछि नेपालका प्रमुख प्रशिक्षक प्याटि्रक ओसम्सको एन्फासित सम्वन्ध बिगि्रयो । बंगवन्धु कपका लागि छानिएका खेलाडीहरुको नाममा असन्तुष्टि जनाउादै उनले कमाण्ड सम्हालेको चार महिनामै नेपाली फुटबलसित नाता तोडिदिए । महत्वपूर्ण प्रतियोगिताको मुखमा प्रमुख प्रशिक्षकले बाइबाइ गरिदिनु नेपाली फुटबललाई अर्को गम्भीर धक्का थियो ।
असम्सको बहिर्गमनपछि आपत्कालिनरुपमा टोलीको जिम्मेवारी आइपर्‍यो बालगोपालको कााधमा । बालगोपाल तीनै पूर्वखेलाडी, जो नेपालले अन्तिम पटक फुटबलको उपाधि जित्दा टोलीका सदस्य थिए । तीनै प्रशिक्षकले जसले नेपालको अन्डर १९ टोलीलाई पहिलोपटक साफ च्याम्पियनसिपको उपाधि जिताएका थिए । यद्यपि, उनलाई प्रमुख प्रशिक्षकको जिम्मेवारी केहि गर्लान् भनेर होइन, खाली ठाउा पुर्ति गर्नका लागि दिइएको थियो ।
यद्यपि बालगोपालमा पूरा आत्मविश्वास थिए । उनले बढिभन्दा बढि युवा खेलाडीहरुलाई टोलीमा समावेश गरे । अनिल गुरुङ जस्ता अनुभवी स्ट्राइकरलाई बाहिर राखेर नवयूग श्रेष्ठलाई टोलीमा राख्नु नै आखिरमा बालगोपालको ‘मास्टर स्ट्रोक’ सावित भयो ।
बंगबन्धु कपमा खेल्न जानुअघि उनले यो प्रतियोगितालाई साफ गेमको तयारीका रुपमा लिएको र त्यसैका लागि युवा खेलाडीहरुलाई मौका दिएको बताएका थिए । साफ गेममा २३ वर्षमाथिका फुटबलर ३ जना मात्र खेलाउन पाइने व्यवस्था छ । यद्यपि, यो युवा टोलीले प्रमाणित गरिदिएको छ कि उनीहरु साफ गेममा मात्र होइन, जूनसुकै प्रतियोगिताका लागि नेपाली टिमको पहिलो रोजाईमा पर्ने क्षमता राख्छन् ।
बंगवन्धु कपबाट नेपालले एकैसाथ धेरै उपलब्धीहरु हासिल गरेको छ । नेपालका लागि यो एउटा ‘कप’ मात्र होइन, राष्ट्रिय गौरव पनि हो । किनकी फुटबल नेपालीहरुका लागि मनोरञ्जन मात्र होइन, राष्ट्रियता पोख्ने माध्यम पनि हो । देशभित्रका सारा मुद्दामा विभाजित अवस्थामा रहेका नेपालीहरुलाई एक सूत्रमा बााध्ने डोरी यदी खेल हो भने फुटबल सबैभन्दा बलियो डोरी हो ।
वर्षौदेखि नेपाली फुटबल पछ्याउादै आएका फ्यानहरु लगभग टुटिसकेका थिए । नेपाली फुटबल टिमले अन्तर्राष्ट्रिय म्याच जित्न सक्छ भन्ने विश्वास नै गुमिसकेको थियो । जति राम्रो खेले पनि नेपाली फुटबलरले विपक्षी टोलीको पोष्टमा गोल छिराउन सक्दैनन् भन्ने आम धारणा बनिसकेको थिए । बंगवन्धु कपमा गरेको प्रदर्शनले एकसाथ धेरै प्रश्नहरुको जवाफ दिएको छ र नेपाली फ्यानहरुको भरोसा पुनःजागृत गरेको छ ।
अहिलेको टोलीमा देखिएको सबैभन्दा ठूलो परिवर्तन वा सुधार भनेको फिनिसिङ हो । यसका लागि प्रशिक्षकको भन्दा पनि खेलाडीहरुको व्यक्तिगत क्षमता बढि जिम्मेवार छ । विमल घर्तिमगर र अन्जन विष्टको फिनिसिङ अन्डर-१९ फुटबलमा महसुस गरेकै हो । यस प्रतियोगीताबाट नवयूग श्रेष्ठ अर्का होनहार फिनिसरका रुपमा उदाएका छन् ।
अब विदेशी प्रशिक्षक ल्याउने कि नल्याउने ?
यो सम्पूर्ण नेपालीहरुका लागि गौरवपूर्ण क्षण हो, तर एउटा प्रतियोगिता जित्दैमा अब नेपाली फुटबलका दुःखका दिन गए भनेर ढुक्क हुन सकिादैन । अहिलेकै स्तरको प्रदर्शनलाई निरन्तरता दिनु र अझै समृद्ध बनाउनु सबैभन्दा ठूलो चुनौति हो ।
यो उपाधिपछि एन्फाका लागि दुईवटा प्रश्न खडा भएको छ । पहिलो, अब फुटबलमा विदेशी प्रशिक्षक ल्याउने कि नल्याउने ? भविष्यमा सिनियर खेलाडीहरुलाई टिममा फर्काउने कि यहि टोलीलाई निरन्तरता दिने ?
बालगोपालले केहि दिनअघि प्रशिक्षक नियुक्त हुनासाथ नेपाली टोलीको कायापलट गरेका पक्कै होइनन् । यद्यपि, देशले भित्र्याएका पछिल्ला तीन फुटबल उपाधिमा उनको नाम जोडिनु पनि एउटा संयोग मात्रै नहुन सक्छ । आगामी साफ गेममा उनको प्रशिक्षण र युवा टोलीको प्रदर्शनको महत्वपूर्ण परिक्षा हुनेछ । र, एन्फालाई पनि निर्णय लिन सजिलो हुनेछ ।