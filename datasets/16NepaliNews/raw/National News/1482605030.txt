
﻿राजविराज, ९ पुस । चित्रगुप्त सेवा समिति राजविराज सप्तरीको नयाँ कार्यसमिति सर्वसम्मतिले चयन गरिएको छ ।
राजविराज–९ स्थित चित्रगुप्त मन्दिरमा शनिवार सम्पन्न बृहत छलफलबाट समितिको अध्यक्ष पदमा दोस्रो पटक अशोक कुमार कर्ण सर्वसम्मतिबाट चुनिएका हुन् । समितिको उपाध्यक्षमा हरिमोहन लाल कर्ण, महा–सचिवमा सतिश कुमार दत्त, सचिवमा रन्धीर कुमार कर्ण र कोषाध्यक्षमा शिव कुमार निधी चयन भएका छन् ।
समितिको सदस्यमा विमल कुमार कर्ण, टुनालाल कर्ण, सरेन्द्र कुमार कर्ण, तेजनारायण लाल दास, निलम कर्ण र ललिता कर्णलाई चयन गरिएको छ । व्यापक छलफल पश्चात नयाँ कार्यसमिति सर्वसम्मतीबाटै चयन गरिएको प्रमुख निर्वाचन आयुक्त नरसिंह लाल कर्णले जानकारी दिएका छन् ।
कार्यसमितिलाई सर्वसहमति गराउन चित्रगुप्त सेवा समितिका पूर्व अध्यक्ष रामकृष्ण दास, निर्वाचन समितिका अशोक चौधरी, ४५ औं साधारण सभाका सभापति वैजनाथ लाल कर्ण र अध्यक्ष अशोक कर्णले समन्वयकारी भूमिका निर्वाह गरेको उनले बताए । उपाध्यक्ष पदमा मालती चौधरी, महा सचिवमा हरिप्रसाद कर्ण र सचिव पदमा रमेश दत्तले उम्मेदवारी दर्ता गराएका थिए । यद्यपी तर उनीहरुले उम्मेदवारी फिर्ता लिएपछि सर्वसहमतिबाट कार्यसमिति चयन भएको जनाईएको छ ।