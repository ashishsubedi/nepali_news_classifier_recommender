
﻿प्रधानमन्त्री सुशील कोइराला तत्कालै संविधान आइहालोस् भन्ने पक्षमा थिएनन् भन्ने लुकेको कुरा भएन । संविधान ल्याउन लागेजस्तो देखाइरहने तर, पदमा दखल नहोस् भनेर अन्तिम घडीमा पनि कहिले विजयकुमार गच्छदारलाई कुर्नपर्छ त कहिले मधेसी मोर्चा वार्तामा आउँछ भने १५ दिन प्रक्रिया रोक्नुपर्छ भनिरहेका उनलाई एमाले नेता माधव नेपालले सबका सामू भने-  तपाईं अन्तिममा धोका दिनुहुन्छ भन्ने मलाई पहिल्यै लागेको थियो । 

प्रसंग शुक्रबार बिहान ९ बजेको हो, जतिबेला प्रधानमन्त्री निवास बालुवाटारमा संविधानसभामा मतदान गर्ने की सार्ने भन्नेमा छलफल चलिरहेको थियो । प्रधानमन्त्री कोइरालाबाट यस्तो कुरा आएपछि पूर्व प्रधानमन्त्री नेपाल रन्किए  तपाईंहरु अन्तिम बेलामा यस्तै गर्नुहुन्छ । धोका दिनु नै तपाईंहरुको विशेषता हो । आजको मतदान रोक्ने हो भने उनीहरु वार्तामा आउछन् भन्ने आधार के ? मैंले थाहा पाएसम्म आज मतदान रोके पनि उनीहरु वार्तामा आउँदैनन्, यो खाली विलम्ब गर्ने कोशिस मात्र हो । 

त्यसपछि भारतले पनि दबाब दिएको पार्टी भित्रै पनि दबाब रहेको साझा निष्कर्षमा नेताहरु पुगेपछि दुई दिन कुनै अनि असन्नुष्ट दल वार्तामा नआए प्रक्रियामा जाने सहमति बनेको थियो । अाजकाे बुधबार साप्ताहिकमा खबर छ ।
