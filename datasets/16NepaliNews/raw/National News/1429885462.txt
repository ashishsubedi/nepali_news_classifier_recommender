
﻿११ वैशाख, काठमाडौं ।  आज वैशाख ११, जनआन्दोलन २०६२/०६३ को अगाडि तत्कालीन राजा ज्ञानेन्द्र शाहले घुँडा टेकेको दिन । आन्दोलनकै बलमा वैशाख १० गते मध्यरातमा ज्ञानेन्द्रले प्रतिनिधिसभा पुनःस्थापना गरेका थिए । त्यसपछि तत्कालीन विद्रोही शक्ति नेकपा-माओवादी शान्ति प्रक्रियामा आयो भने संविधानसभा निर्वाचन मार्फत नेपाल संघीय लोकतान्त्रिक गणतन्त्रात्मक मुलुक बन्यो ।

तर, पहिलो संविधानसभाले आन्दोलनका उपलब्धीहरु संस्थागत गर्न सकेन भने अहिले दोस्रो संविधानसभा छ । तर, चुनाव भएको डेढ वर्ष भइसक्दा पनि संविधान बन्न सकेको छैन । जनआन्दोलनका उपलब्धीहरु संस्थागत नभएकोमा आम जनता निराश छन् । फेरि कहिल्यै नगुम्ने खालको लोकतन्त्र स्थापना गर्न लाखौं जनता सडकमा स्वस्फूर्त निस्किएको त्यो शान्तिपूर्ण जनक्रान्तिका नेतृत्वकर्ता दलहरुनै अहिले बिभाजित हुँदा देश फेरि अन्यौलमा छ ।
