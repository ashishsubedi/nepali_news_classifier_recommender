
﻿विराटनगर, ३ मंसिर । पूर्व क्षेत्र अन्तर्गत विभिन्न जिल्लाहरुमा बिहीबार भएको सवारी दुर्घटनामा ९ जना घाइते भएका छन् ।
मोरङः मोरङको उर्लाबारी–६ सेक्टर वन कार्यालय मंगलबारे अगाडि गोलिया दरपिट गर्नको लागि रोकी राखेको मे. १ ख. ६६४ नम्बरको ट्रकमा पूर्वबाट पश्चिमतर्फ जाँदै गरेको मे. २ प. ८७६ नम्बरको मोटरसाइकल ठोक्किदा मोटरसाइकल चालक इलाम चुलाचुली–८ बस्ने मोहन तामाङ र पछाडि सवार झापा दमक–३ बस्ने ४६ बर्षिय तुलाराम गजमेर घाइते भएका छन् । घाइते दुबैको विएनसी अस्पताल विर्तामोडमा उपचार भइरहेको छ ।
सुनसरीः सुनसरीको चाँदबेला–७ स्थित दुहबी–ईनरुवा सडक खण्डमा ईनरुवाबाट दुहबीतर्फ आउँदै गरेको को २५ प १२६६ नम्बरको मोटरसाइकलले सोही दिशातर्फ आउँदै गरेको साइकलयात्रीलाई ठक्कर दिँदा साईकलमा सवार सोही ठाउँका ५० बर्षिय गिरेन्द्र साह, उनकी १६ बर्षिया छोरी सन्तोषी शाह र मोटरसाइकलमा पछाडि सवार सर्लाही मैनाथपुर–९ बस्ने ४० बर्षिय सकलदेव राय समेत घाइते भएक छन् । घाइते तिनै जनाको न्युरो अस्पताल विराटनगरमा उपचार भइरहेको छ भने मोटरसाइकलका चालकलाई जिल्ला प्रहरी कार्यालय सुनसरीले नियन्त्रणमा लिएको छ ।
पाँचथरः पाँचथरको फिदीम–२ रमितेडाँडामा झापाको दमकबाट पाँचथरको मेमेङतर्फ जादै गरेको अनटेष्ट व्ऋद्य अचानक ब्रेकफेल दुर्घटना हुँदा चालक मेमेङ–२ बस्ने २३ बर्षिय हर्क सेन्चुरी र सहचालक झापा कन्काई–१ बस्ने २१ बर्षिय सुशिल ढकाल घाइते भएका छन् । घाइते दुवैको जिल्ला अस्पताल पाँचथरमा उपचार भइरहेको छ ।