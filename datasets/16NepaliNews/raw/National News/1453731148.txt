
﻿गुरुशरण सदा
सिरहा, ११ माघ । सवरी संकल्प समाज र नेपाल मुसहर जातीय मरर गोराइत समिती गोलबजारको अगुवाईमा मुसहर समुदायद्धारा माघ १० गते छैठो माटो दिवस गोलबजारमा भब्यताका सम्पन्न भएको छ ।
मुसहर जातीका लोक देवता दिनाभद्रीको जन्मथलो मानिने सप्तरी जिल्लाको जोगिया जन्मस्थलबाट ल्याईएको माटोलाई मुसहर समुदायले एक आपसमा टिका लगाई माटो दिवस मनाएका हुन् । माटो दिवसमा जिल्ला स्थित विभिन्न गाउँगाउँबाट जातीय अगुवा, विधार्थी , युवा र महिलाहरुको सहभागितामा सम्पन्न माटो दिवसमा जातीय पहिचान र मुसहर समुदायले माटो प्रतिगरिएको प्रेम र स्नेहलाई स्मरण गर्दै माटो दिवस मनाएको सवरी संकल्प समाजको उपाध्यक्ष अरुण सदाले बताए । माटो दिवसमा नेपाल राष्टिय मुसहर उत्थान समाजका अध्यक्ष चन्देश्वर सदाले वर्तमान राजिनितीक दलले मुसहर समुदायलाई हेपहाको प्रवृतिले हेरेको बताए ।
उनले देशका ३७ जिल्लामा मुसहर समुदाय लाखौको जनसंख्यामा बसोबास गरे पनि यो जाती पटक पटक संविधान सभाको सहभागिताबाट समानुपातिक रुपमा पनि सहभागी गराउननसकेको बताए । कमजोर वर्गकालागि वास्तविक आवाज उठाउन नसकेको बताउदै मुसहर समुदायको आउँदो पुस्ताले समीक्षा गर्ने र सोको जवाफ दिन सक्ने बताए । मुसहर समुदाय नितान्त आवश्यक र गरिवीको चरम मारमा परेको हँुदा सरकारले पनि विशेष सुविधा ब्यबस्था उपलब्ध गराउनुपर्ने माग गरे । 
कार्यक्रममा गैरसरकारी महासंघका जिल्ला अध्यक्ष गोविन्द विष्टले मुसहर जातीको माटो दिवसको अभियानले यस जातीको परिवर्तनको एक नयाँ पाटो बन्दै गएको बताए । परिवर्तन  हुन आवश्यक यस जातीलाई सबैको साझा सहयोग र समर्थनबाट परिवर्तन हुन सक्ने बताए । कार्यक्रममा मुसहर समुदायका अगुवा वीरेन्द्र सदा, अयोधी सदा, कारीचन सदा, कारीराम सदा, शान्ती सदा लगायतकाब्यक्तिहरु जातीको परिवर्तणका लागि सरकारले विशेष सुविधाउपलब्ध गराउनुपर्ने बताए । कार्यक्रममा चन्देस्वर दास, रामेस्वर महरा, धर्मवीर पासवानलगायतका वक्ताहरुले माटो दिवसको शुभकामना दिए
।