
﻿वीरगञ्ज ५ मंसिर । पर्सा क्षेत्र नं. १ का सांसद राजेन्द्र बहादुर अमात्यले वीरगंज उपमहानगरपालिका वडा नम्बर ११ स्थित स्थानिय उपभोक्ता समितिलाई सोलार बत्ती जडानका लागि रु. १ लाख ५० हजार प्रदान गरेका छन् ।
माईस्थानमा आइतवार आयोजित एक कार्यक्रमका बिच माईस्थान उपभोक्ता समितिका अध्यक्ष पप्पु गूप्तालाई नेपाली कांग्रेस ११ नम्वर बुथका सभापति मणिन्द्र नेपालीको सिफारीसमा सांसद अमात्यले सो रकम हस्तान्तरण गरेका हुन् । हाल वीरगंज उपमहानगरपालिकाले नगरपालिकामा उपभोक्ता समिति मार्फत सोलार बत्ति जडान अभियानलाई तिब्रता दिएको छ । सोही अभियान अन्तरगत माईस्थानमा १० वटा सोलार बत्ति जडानका लागि सांसद अमात्यले सो रकम प्रदान गरेका छन् ।