
﻿भाद्र २७, काठमाण्डौं । नेकपा माओवादी र राष्ट्रिय जनमोर्चा लगायतका ३५ दलीय मोर्चाले आज सिंहदरबारको दक्षीण पूर्वी गेट हनुमान थानमा १ घण्टे धर्ना दिई नेपाल सरकार र भारतीय सरकारले हालै गरेको पिटिए सम्झौता र गर्न खोजिएको पिडिए सम्झौता घातक र राष्ट्रघाती भएको भन्दै उक्त सम्झौता पत्र जलाईएको खबर प्राप्त भएको छ । कार्यक्रमलाई सम्वोधन गर्नुहुदै नेकपा माओवादीको प्रवक्ता पम्फा भुसालले नेपालमा विगत देखि नै ठूल ठूला जलश्रोत सम्बन्धी राष्ट्रघाती सम्झौताहरु हुदै आएको र अझै भईरहेको बताउनु भयो । उहाँले मात्रिका प्रसाद कोईरालाले कोशी बेचेको, विपी कोइरालाले गण्डकी बेचेको, गिरिजा प्रसाद कोइरालाले टनकपुर बेचेको र वर्तमान प्रधानमन्त्री सुशिल कोइरालाले कर्णाली बेच्दै गरेको खुलासा गर्नु भयो । नेपाली जनताको पहिलाको जस्तो चेतना अव नरहेको राष्ट्रहित विपरित कामगर्ने र राष्ट्रघातीहरुलाई अब जनताले नछोड्ने चेतावनी समेत दिनु भयो । कार्यक्रममा राष्ट्रिय जनमोर्चाको एक केन्द्रीय नेताले पनि सम्वोधन गर्नु भएको थियो । हेर्नुहोस् केही झलकहरु...



 

 

 

 

 

 



 

 

 

 

 

 

 



 
