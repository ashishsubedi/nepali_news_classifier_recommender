
﻿श्रावण २२, काठमाण्डौं । नेकपा माओवादी निकट अखिल नेपाल होटल तथा रेष्टुरेन्ट संगठनले आफ्ना मजुरहरु भेषराज वाग्ले र कासेन्द्र सिंहलाई आस्थाको आधारमा निष्काशित गरेको र तत्काल पुनर्वहालीको माग राखी काठमाण्डौंको न्युरोड स्थित जुद्धशमशेरको शालिकसंगै रहेको भारतीय नागरिकको लागानीमा सञ्चालित आगन रेष्टुरेन्टमा धर्ना दिएको समाचार प्राप्त भएको छ । उक्त रेस्टुरेन्टले भारतीय मजदुरहरुलाई काममा लगाएर नेपाली मजदुरहरुको रोजिरोटी खोसी पेटमा लातहानेको संगठनको आरोप छ । उक्त धर्ना कार्यक्रमलाई सम्बोधन गर्दै संगठनका केन्द्रीय कार्यालय सदस्य तिलक मल्ल क्षितिजले मजदुरहरुलाई तत्काल पुनर्वहाली नगरे कडा भन्दा कडा आन्दोलनमा उत्रिने र त्यसबाट उत्पन्न हुने सबै परिणामको जिम्मेवारी रेष्टुरेन्ट मालिकले लिनुपर्ने चेतावनी दिनुभएको छ । वार्ता छलफलबाट निकास खोज्न आफ्नो संगठन तयार रहेको तर गुण्डाहरुको ध्वाँस दिए हामी जनयुद्ध लडेर आएको माओवादी हौं भन्दै त्यसको कडा प्रतिवाद गर्ने उद्घोष गर्नु भएको छ ।  
