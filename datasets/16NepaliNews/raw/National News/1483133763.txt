
﻿बीरगञ्ज, १५ पुस । भारतीय महावाणिज्य दूतावास बीरगञ्जका कन्सुलर कृष्ण चैतन्यलाई विभिन्न संघसंस्थाले बिदाई गरेका छन् ।
एक कार्यक्रमका बीच उनकै कार्यकक्षमा सामुहिक रुपमा फुलमाला, दोसल्ला, मायाको चिनोका साथ भब्य विदाई गरिएको हो । विदाई गर्ने संघ संस्थाहरुमा हिन्दी उर्दु मञ्च बीरगञ्जका अध्यक्ष जमशेद अन्सारी, मधेस विकास अभियानका केन्द्रीय संयोजक सन्तोष पटेल, केन्द्रीय सदस्य एवं प्रवक्ता पिंकी यादव, मदर्सा को–अर्डिनेशन कमिटिका अध्यक्ष समसेद अख्तर, सद्भावना पार्टी पर्साका उपाध्यक्ष इश्वर यादव, हिन्दु परिषद नेपालका केन्द्रीय संयोजक पंडित परुषोत्तम दुबे, केन्दिय सदस्य रामेश्वर प्रसाद, उर्दु एकेडमी नेपालका केन्द्रिय सदस्य एवं फोटो पत्रकार एस.एम.जहाँगस्त, बीरगञ्ज पब्लिकेशन एवं नेपाल मुस्लिम उत्थान समाजका सचिव इजराइल अन्सारी, स्वतन्त्र मानव अधिकार समाजका केन्द्रिंय सहकोषाध्यक्ष हरेन्द्र पटेल, एनपीडेली न्युज अनलाईनका कार्यालय प्रमुख राकेश साह, प्रेस मञ्च नेपाल पर्सा शाखाका सह–कोषाध्यक्ष कृष्णा यादव लगायतले विदाई गरेका छन् । चैतन्य आफनो ३ वर्षे कार्यकाल सफलतापूर्वक पुरा गरेको र यस भेगमा निकै लोकप्रियता हासिल गरेका छन् । साथै भारतीय महावाणिज्य दूतावास बीरगञ्जमा नयाँ कन्सुलरका रुपमा आएका विनोद कुमारलाई समेत स्वागत गरिएको छ ।