
﻿काठमाडौं, माघ २१ - एनेकपा माओवादी दलका नेता देबेन्द्र पौडेलले नेपाली कांग्रेस र एमाले सच्चिएर आए आफूहरु बार्तामा बस्न तयार रहेको बताएका छन् ।आज राजधानीमा आयोजित पत्रकार सम्मेलनमा बोल्दै पौडेलले सत्तापक्षले अगाडी सारेको बहुमतिय प्रकृयालाई सच्चाएर सहमतिका लागि तयार भएको खण्डमा आफूहरु बार्तामा बस्न र छलफल गर्न तयार रहेको जानकारी गराएका हुन् ।

संविधानसभा तुरुन्त नछाड्ने भन्दै नेता पौडेलले सत्तापक्षलाई उत्तेजित हुन आग्रह गरेका छन् । उनले बहुमतिय प्रकृयाको अडचन अगाडी सारेर सत्तापक्षले देशलाई द्धव्न्दमा लान खोजेको आरोप पनि लगाएका छन् । यथास्थितिमा वार्तागर्नुको औचित नरहेको बताउँदै पौडेलले शन्ति प्रकृयाका एक हिस्सेदारलाई अलग राखेर जारीहुने संविधानको आयू लामो नहुने दाबी पौडेलको रहेको छ । बर्ताको बातावरण बनाउन सत्तापक्षलाई आग्रह गर्दै उनले पहिचान सहित ६ प्रदेशमा आफ्नो पार्टी सहमत हुनसक्ने जानकारी पौडेलले गराए ।
