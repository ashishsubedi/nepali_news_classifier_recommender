
﻿सद्भावना पार्टीका सहअध्यक्ष एवम् सभासद लक्ष्मणलाल कर्णले गृहमन्त्रीले राजिनामा र प्रधान मन्त्रीले मधेशी जनतासंग क्षमायाचना नगरेसम्म वार्ता नहुने बताउनु भएको छ । अधिकार प्राप्तीकालागि शान्ति पूर्ण आन्दोलनमा उत्रीएका निहथा मधेशी जनतामाथि गोली चलाउने गृहमन्त्रीको राजिनामा र पूर्वाग्रही भई सेना परिचालनको सहमतिदिने प्रधान मन्त्रीले क्षमायाचनाले मात्र वर्ताको वातारण बनाउने नेता कर्णले धारणा व्यक्त गर्नुभयो । संयुक्त लोकतान्त्रिक मधेशी मोर्चाले आज पर्साको बुहवरीमा आयोजना गरेको सभालाई सम्बोधन गर्दै सह अध्यक्ष कर्णले समान अधिकारको माग गर्दै शान्ति पूर्ण आन्दोलनमा उत्रीएका निहथा मधेशी जनतामाथि गोली चलाउन आदेश दिने गृह मन्त्री रहे सम्म सरकार र मोर्चा बीच कुनै वार्ता नहुने स्पष्ट पार्नु भयो । 

 कार्यक्रममा संघीय समाजवादी फोरम नेपालका केन्द्रिय उपाध्यक्ष एवम् सभासद लालबाबु गद्दी, तमलोपाका नेता एवम् सभासद रमेश प्रसाद कुर्मी लगायतका वक्ताहरुले विगतका सहमति कार्यन्वयन गर्ने प्रतिबद्धता सरकारले जाहिर नगरे सम्म वार्ताको कुनै औचित्व नरहेको धारणा व्यक्त गरेका थिए ।   यसै बीच र्मोर्चाले आह्वान गरेको अनिश्चितकालिन मधेश बन्दको कारण पर्साको उद्योग ,व्यपार, शैक्षिक संस्था, वृत्य संस्था, सार्वजनिक तथा निजी सवारी साधान, बजार पूर्ण रुपमा बन्द रहेका छन् । बन्दको आज १३ दिन विहानै देखी मोर्चाका नेता कार्यकर्ता वीरगन्जको विभिन्न चोकमा टायरवाली प्रदर्शन गर्नुको साथै नारा जुलुश समेत प्रदर्शन गरेका छन् ।  बन्दको कारण बारा पर्साको जनजिवन कष्टकर बन्दै गएको छ । बन्दको कारण  पसल संचालनमा नआएपछि सर्वसाधारणले उपभोग्य बस्तुको अभाव खेप्न  बाध्य भएका छन् । 
