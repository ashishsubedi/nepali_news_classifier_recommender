
﻿२४ कात्तिक, ताप्लेजुङ । ताप्लेजुङका एक उद्यमीले ताप्लेजुङ अस्पतालका विरामी कुरावालाई सहजा प्रदान गर्न बीस वटा कुरुवा बस्ने कुर्सी प्रदान गरेका छन् ।  जिल्ला अस्पताल ताप्लेजुङका विरामी कुरुवाले बस्ने स्थानको अभावमा समस्या वेहोर्दै आएका थिए ।
मंगलबार अस्पतालमा एक कार्यक्रमको आयोजना गरी ताप्लेजुङ नगरपालीका ७ हेलिप्याडका मौषमी फर्निचर एण्ड गृल उद्योगका सञ्चालक जयराम गुरुङले तीस हजार बराबरको बीस वटा टुल (कुर्सी) अस्पताल विकास समितिलाई हस्तान्तरण गरेका हुन् ।
विरामी कुरुवालाई बस्ने व्यवस्था नभएको समाचार सञ्चारमाध्यममा आएपछि आफूले टूल हस्तान्तरण गरेको गुङङले बताए । उनले एक वर्षसम्म टुटे फुटे आफैले मर्मत समेत गरीदिने बताउँदै अस्पताल विकास समितिले संरक्षणमा चासो दिनुपर्ने बताए ।
हस्तान्तरण कार्यक्रममा अस्पताल विकास समितिका अध्यक्ष केसर मेन्याङ्बोले टुल प्रदान गर्ने गुरुङलाई धन्यवाद दिँदै दाता र कार्यरत कर्मचारीहरुले साथ दिए अस्पतालको सुधार चाडो हुने बताए ।
यस अघि बिरामीलाई बेडमा राखे पनि विरामि कुरुवा बस्ने ठाउँ नहुँदा विरामी कुरुवाले उभिएरै विरामि रुङ्नुपर्ने बाध्यता रहेको थियो । यस अघि राखिएका टुल सबै हराउँदा कुरुवाले सास्ती भोग्नुपरेको थियो ।
यसअघि विरामि कुरुवा बस्ने टुल, अस्पतालका बत्ति साथै विरामी जाँच गर्ने सामाग्रिहरुनै हराउँने समस्याका कारण अस्पतालको अबस्था लथालिङ्ग रहेको र अहिले आफ्नो कार्यकालमा अस्पतालको सुधारमा आफू लागेसँगै केही परिवर्तन भएको अध्यक्ष मेन्याङ्बोको दाबी छ ।