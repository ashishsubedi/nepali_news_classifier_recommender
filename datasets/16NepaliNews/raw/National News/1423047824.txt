
﻿काठमाडौं, माघ २१ - राष्टिय प्रजातन्त्र पार्टीका अध्यक्ष पशुपति शंसेर राणाले नेपाली कांग्रेस र एमालेका कारण माघ ८ मा संविधान जारी हुननसकेको दोष लगाएका छन् । सत्ताधारी दल कांगे्रस र एमालेका कारण मुलुकले माघ ८ मा संविधान पाउन नसकेको कारण ती दलहरुले जिम्मेवारी लिनुपर्ने बताउँदै प्रतिपक्षको दवावलाई सकारात्मक रुपमा लिन आग्रह गरेका छन् ।

आज राजधानीमा आयोजित कार्यक्रममा बोल्दै उनले सत्तापक्षलाई लचिलो हुन पनि अनुरोध गरे । अध्यक्ष राणाले विवादित जिल्लाहरु झापा, मोरङ, सुनसरि, कैलाली र कंचनपुरलाई यूनियन टेरिटोरीको रुपमा थाती राखेर अघि बढ्न पनि सुझाएका छन् । उनले आफ्नो दलले धर्मनिरपेक्षताका सवालमा जनताले आफ्नो राय राख्न पाउनु पर्ने माग पनि राखको जानकारी गराए । उनले धर्मनिरपेक्षतालाई जनतासामु नलगिए आफ्नो दलले संविधानसभामा बिरोध प्रस्ताव दर्ता गर्ने जानकारी पनि गराए । 

 
