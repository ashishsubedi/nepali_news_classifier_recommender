
﻿कालिकोट, माघ २८ ।

उपप्रधान एवम् स्थानिय विकास मन्त्री प्रकाशमान सिंहले संविधानसभामा बिपक्षी दलहरुले गरेको अमर्यादित र अप्रजातान्त्रिक गतिविधिका कारण समयमै संविधान आउन नसकेको बताएका छन् ।

बुधबार बिहान कालिकोट सदरमुकाम मान्ममा प्रेस युनियनले गरेको पत्रकार सम्मेलनमा उनले प्रक्रिया र सहमति सँगसँगै हुने उल्लेख गर्दै प्रक्रिया रोकेर सहमतिमा जान नसकिने धारणा समेत ब्यक्त गरे ।  वार्ता र संवादका लागि प्रधानमन्त्री सुशील कोइरालाले गरेको आग्रहलाई गरी सक्नु भएको छ ।  मन्त्री सिंहले भने,   बिपक्ष दलहरुलाई कमजोरी नठान्न विपक्षी आग्रह गर्दछु । 

वार्तामा आएर संविधान लेखन प्रक्रियामा सामेल हुन विपक्षीलाई आग्रह गर्दै प्रधानमन्त्रीले गरेको आग्रहलाई कमजोरीको रुपमा लिएर हल्का टिका टिप्पणी गर्ने र समय गुजार्ने काम भइरहेको उपप्रधानमन्त्री सिंहले बताए । उनले संविधान निर्माणमा अवरोध सिर्जना गरे विपक्षी दलले ठूलो मूल्य चुकाउनुपर्ने समेत धारणा राखे ।

विश्वको कुनै देशमा पनि सडकबाट संविधान निर्माण हुन नसकेको उल्लेख गर्दै सिंहले सहमतिमा आउन विपक्षीलाई आग्रह गर्दै  सडकबाट संबिधान बन्दैन । सबैले सदनमै संबिधान बनाउने हो  भने ।

 
