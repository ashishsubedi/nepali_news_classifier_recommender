
﻿भाद्र १९, काठमाण्डौं । अव बन्ने संविधानमा प्रदेशको संख्या कति रहने र राज्यको शासकीय स्वरुप कस्तो हुने भन्नेबारे सत्तारुढ दलहरु नेपाली कांग्रेस र नेकपा एमाले बीच लगभग सहमति भएको खबर छ । प्रधानमन्त्रीको सरकारी निवास बालुवाटरमा बसेको प्रमुख दुई दलको छलफलमा बढीमा ७ प्रदेश बनाउन दुवैदल सहमत भएकाछन् । यस्तै राज्यको शासकीय स्वरुप भने प्रत्यक्ष निर्वाचित प्रधानमन्त्री रहने व्यवस्था गर्न दुईदल बीच सहमति भएको छ । मन्त्री परिषद्को गठन गर्दा संसदबाट अनुमोदन गरी विज्ञहरुबाट मन्त्री मनोनयन गर्नु पर्नेमा कांग्रेस र एमालेको जोड रहेको छ । राजनीतिक अस्थीरताको अन्त्य गर्न प्रधानमन्त्री नियुक्त भएको दुई वर्षसम्म अविश्वासको प्रस्ताव ल्याउन नपाउने प्रावधान समेत अव बन्ने संविधान मै उल्लेख गर्न सत्तारुढ दलहरुले निर्णय गरेको जानकारी प्राप्त भएको छ ।
