
﻿श्रावण २७, काठमाण्डौं । द्वन्द्व पीडित शिक्षक संघर्ष समितिले प्रचण्ड निवास लाजिम्पाटमा आज ३ बजे प्रचण्ड र बाबुराम दुबैलाई संयुक्त रुपमा द्वण्द्वको समयमा तत्कालीन राज्य पक्ष र विद्रोही पक्षद्धारा पेशाबाट विस्थापित शिक्षकहरुलाई पुनर्वहालीको मागराखी ज्ञापन पत्र बुझाएको छ । नेकपा माओवादी पार्टी निकट र आफ्नै पार्टी निकट शिक्षक संगठनहरुको नेतृत्वमा आएको द्वन्द्व पीडित शिक्षक संघर्ष समितिको अध्यक्ष हरिभक्त नेपालीले उक्त ज्ञापन पत्र प्रचण्डलाई हस्तान्त्रण गर्नु भएको हो । नेकपा माओवादी निकट शिक्षक संगठनको अध्यक्ष लाल बहादुर वि.सी.ले द्वन्द्व पीडित शिक्षकहरुको जायज मागलाई अविलम्ब पूरा गर्न पहल गरिदिनको निम्ती अध्यक्ष प्रचण्ड र बाबुरामलाई अग्रह गर्नु भएको छ । प्रतिउत्तरमा अध्यक्ष प्रचण्डले यो साझा द्वन्द्व पीडित शिक्षकहरुको संयुक्त र जायज माग भएकोले तीन पार्टीको वैठकमा आफूलाई कुरा उठाउनु पनि सजिलो हुने बताउनु भएको छ । उहाँले बाबुराम कमरेडले अलिबढी जोड संविधान सम्वाद समिति मार्फत गर्नु हुने छ र भोलि नै हामी पार्टीको लिडरसीप लेवलमा यो कुरा उठाउँ छौं र आवश्यक परेमा सदनमा पनि ब्यापक कुरा उठाउने बताउनु भएको छ । उक्त टोलीमा एमाओवादी निकट शिक्षक संगठनको अध्यक्ष रत्न बहादुर ओली पनि सहमागी हुनु भएको समाचार प्राप्त भएको छ । 
