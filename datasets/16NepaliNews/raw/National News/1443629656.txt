
﻿काठमाडौँ, डेढ महिनायता विभिन्न माग राखेर आन्दोलीत भएका  संयुक्त लोकतान्त्रिक मधेसी मोर्चाले सरकारलाई कर नतिर्ने जनाएको छ । मोचाको रौतहटमा बसेको बैठकले नेपाल भारतमा जारी सीमा नाकामा जारी बन्द कार्यक्रमलाई अझै शसक्त बनाउने निर्णय गर्दै असहयोग आन्दोनमा लागेकाले सरकारलाई कर नर्तिने निर्णय गरेको तराई मधेस सद्भावना पार्टीका अध्यक्ष महेन्द्र राय यादवले जानकारी दिए ।

यादवका अनुसार बुधबारदेखि मेची महाकाली हुलाकी सडकमा मानव साङ्लो बनाएर एकता प्रदर्शन गर्ने निर्णय समेत गरेको छ ।अध्यक्ष यादवका अनुसार बैठकले तीन दलसँग भएको अनौपचारिक वार्ताको समिक्षा गर्दै औपचारिक वार्ताका लागि आठबुँदे माग पुरा गर्न समेत आव्हान गरेको छ । २२ बुँदे सहमति कार्यान्वयन गर्ने राजनीतिक प्रतिबद्धता तीन दलबाट आउनु पर्ने धारणा समेत सार्वजनिक गरेको छ ।
