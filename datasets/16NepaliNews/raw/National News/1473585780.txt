
﻿२६ भदौ, बुटवल । वनमन्त्री शंकर भण्डारीले संबिधान संशोधनमा सत्तारुढ दललाई नसघाए एमाले आफैं समस्यामा पर्ने बताएका छन् ।
बुटवलमा प्रेस युनियन रुपन्देहीले आयोजना गरेको पत्रकार सम्मेलनमा युवा नेता भण्डारीले संविधान कार्यान्वयनमा एमालले असहयोग गरेमा जनताले उसलाई माफ नगर्ने मन्त्री भण्डारीको भनाइ थियो ।
संबिधान निर्माणका सहयात्रीहरु कार्यान्वयनका लागि पनि गम्भिर बन्नुपर्ने उनको भनाइ छ । भण्डारीले भने ‘एमालेले संबिधान संशोधनबाट भागेर जाने कुनै ठाउँछैन ।’
मन्त्री भण्डारीले चैत्रभित्र स्थानीय तहको निर्बाचन गरिने बताए । कांग्रेसका केन्द्रिय सदस्य समेत रहेका उनले अहिलेको सरकारले मधेसवादी दलहरुसँग निरन्तर बार्ता र संवादमा रहेको भन्दै  संविधान संशोधनमा एमालेसग छिट्टै सरकारको सहमति हुने दावी गरे ।
भण्डारीले मुलकमा संबिधान कार्यान्वयनमा नआएमा सत्तारुढमात्रै होइन एमाले कहाँ पुग्छ भन्ने प्रश्न गरे  ।
चर्का नारा लाएर मात्र राष्ट्रबादी नभइने बताउदै नेता भण्डारीले मुलुकको आर्थिक विकास ,समस्या समाधान गरेमा सच्चा राष्ट्रबादी भइने उल्लेख गरे ‘भारतलाइ सरापेर राष्ट्रबादी भइने भए मैले पनि सराप्न सक्थें ।’
बनमन्त्री भण्डारीले मुलुकमा अर्बाैंको गुणस्तरहिन काठ आयात भैरहेको बताउँदैबढिमा ५ बर्षभित्रमा नेपाल काठमा आत्मनिर्भर बन्दै आयातलाइ बन्द गर्ने बताए ।