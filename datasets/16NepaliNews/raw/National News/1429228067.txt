
﻿ काठमाडौँ, वैशाख  ४ / राष्ट्रिय प्रजातन्त्र पार्टीका संस्थापक अध्यक्ष एवम् पूर्व प्रधानमन्त्री सूर्यबहादुर थापालाई श्रद्धाञ्जली अर्पण गर्न पार्टीका नेता तथा कार्यकर्ता एवं  शुभचिन्तक र आफन्तको थापा निवास मालीगाउँमा आज बिहानैदेखि घुइँचो लागेको छ । थापाको पार्थिव शरीर हिजो साँझा भारतको नयाँ दिल्लीबाट काठमाडौँ ल्याएलगत्तै थापा निवास मालीगाउँमा श्रद्धाञ्जलीलिका लागि राखिएको छ ।उहाँको पार्थिव शरीरलाई बिहान ९ः३० बजेसम्म निवास र त्यसपछि पार्टी कार्यालय चाबहिलमा १२ बजेसम्म राखिनेछ  । पार्टी कार्यालयको श्रद्धाञ्जलि सकिएलगत्तै सार्वजनिक श्रद्धाञ्जलिका लागि दिउँसो १ बजेदेखि  दशरथ रङ्गशालामा राखिने पार्टीका सह प्रवक्ता किरण गिरीले जानकारी दिए।
