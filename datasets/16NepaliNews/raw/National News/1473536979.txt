
﻿वीरगञ्ज, २५ भदौ । पर्साको गादि गाविसमा शनिवार निःशुल्क आँखा शिविर सम्पन्न भएको छ । रेडियो तराई श्रोता क्लब तथा रंगोली बचत तथा ऋण सहकारी संस्था लिमिटेडको आयोजना एवम दृष्टी आँखा अस्पतालको प्राबिधिक सहयोमा कार्यक्रम सम्पन्न भएको हो । गादिमा रहेको नेपाल राष्ट्रिय लक्ष्मण साह चन्द्र ज्योती माबिको प्राङ्गणमा आयोजित कार्यक्रममा २५० जनाको आँखा परीक्षण गरिएको हो । २५० जना मध्ये ७० जनामा मोतिया बिन्दु भेटिएको अस्पतालका रैजु प्रसाद साहले जनाएका छन । मोतिया बिन्दु बिरामीहरुको मङ्गलबार शल्यक्रिया गरिने बताईएको छ । कार्यक्रममा दृष्टी आँखा अस्पतालको दृष्टी बिशेसज्ञ बसंन्त पौडेल, अमित कुमार सिंह, श्रोता क्लबका प्रकाश चौधरी, रेडियो तराईको स्टेशन मैनेजर राजेन्द्र सिंहलगायतकाको सहभागिता रहेको थियो ।