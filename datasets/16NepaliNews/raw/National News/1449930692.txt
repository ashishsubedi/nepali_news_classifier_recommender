
﻿राम नारायण पंडित, सिरहा, २६ मंसिर । सिरहाको बरहरामाल–३ बन्दिपुरमा जङ्गली हातीको आक्रामणबाट एक युवक गम्भिर घाइते भएको छ ।

घाइते हुनेमा कर्जन्हा–५ हथलेटबाका अन्दाजी २५ बर्षीय दुर्गेश यादब रहेका छन् । हथलेटबाबाट आफ्नो बहिनीको घर बन्दिपुर गएको यादब शुक्रवार राती घरबाट बाहिर पिसाब फेर्न निस्केको समयमा अकस्मात तीन वटा हातीको समुहले आक्रमण गरेको जनाइएको छ ।
हातीको आक्रमणबाट गम्भिर घाइते भएका यादवको स्थानिय स्तरमा उपचार सम्भव नभएपछि थप उपचारका लागि सुविधानसम्पन्न अस्पतालमा रेफर गरिएको छ । सिरहामा केही दिनयता जङ्गली हातीले लगातार आक्रमण गरिरहेका कारण चुरे क्षेत्रका वासिन्दाहरु त्रसित भएका छन् ।