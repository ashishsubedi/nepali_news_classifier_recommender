
﻿वीरगञ्ज, १३ माघ । ६४ औं अन्तर्राष्ट्रिय भन्सार दिवसको अवसरमा भन्सार एजेन्ट संघ नेपालका केन्द्रीय उपाध्यक्ष श्यामबाबु पटेल उत्कृष्ट भन्सार एजेन्ट अर्वाडबाट सम्मानित भएका छन् ।
मङ्गलवार सुख्खा बन्दरगाह वीरगञ्ज प्राङ्गनमा आयोजित एक कार्यक्रमका बीच भन्सार बिभागले पटेललाई उत्कृष्ट भन्सार एजेन्ट अर्वाडबाट सम्मानित गरेको हो । समारोहका प्रमुख अतिथी एवं पर्साका प्रमुख जिल्ला अधिकारी केशवराज घिमिरेले पटेललाई सम्मान गरेका छन् । भन्सार प्रमुख मित्रलाल रेग्मीको सभापतित्वमा सम्पन्न कार्यक्रममा मणिराज पौडेल, पत्रकार महासंघका केन्द्रीय सदस्य शितल महतो, पर्सा शाखा अध्यक्ष श्याम बञ्जारा, वीरगञ्ज उद्योग वाणिज्य संघका अध्यक्ष प्रदिप केडियालगायतको सहभगिता रहेको थियो ।