
﻿भाद्र १, काठमाण्डौं । नेकपा एमालेले अविरल वर्षा पछिको बाढीपहिरो र डुबानबाट पीडित नागरिकहरुका लागि केन्द्रीय प्राकृतिक विपत्ती कोष स्थापना गरेको छ । पार्टीको केन्द्रीय सचिवालयको आज बसेको वैठकले कोषमा पार्टीका केन्द्रीय पदाधिकारी, सदस्यहरु संविधान सभाका सदस्य तथा मन्त्रीहरुबाट प्रतिव्यक्ति ७ हजार रुपैयाको दरले सहयोग गर्ने निर्णय गरेको छ । कोषमा पार्टीको तर्फबाट राजनीतिक नियुक्ति पाएका व्यक्तिहरुबाट प्रतिब्यक्ति ५ हजार रुपैयाका दरले सहयोग गर्नु पर्ने निर्णय पनि वैठकले गरेको छ । कोषमा अहिले सम्म २५ लाख रुपैया जम्मा भईसकेको पार्टी सचिव प्रदिप ज्ञावलीले आज जारी गर्नु भएको विज्ञप्तीमा जनाइएको छ । एमालेले कोषमा आवश्यक सहयोग गर्न आफ्ना पार्टीका सबै संगठनहरुलाई आह्वान गरेको छ । 
