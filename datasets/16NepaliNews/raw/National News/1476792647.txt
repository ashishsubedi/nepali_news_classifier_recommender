
﻿मोरङ, २ कात्तिक । मोरङ र झापाबाट प्रहरीले सोमबार लागुऔषधसहित चारजनालाई पक्राउ गरेको छ ।
मोरङको विराटनगर–२१ स्थित रानी भन्सार कार्यालयको १ नम्बर ढाट नजिकैबाट लागुऔषध नियन्त्रण व्युरो विराटनगरबाट खटिएको प्रहरीको टोलीले चेकजाँच गर्ने क्रममा  धरान–१५ महादेव चोक बस्ने २३ बर्षिय रोमन तामाङलाई लागुऔषध डाईजोल्याब–७, लुपिजेसिक–७ पिस र ऐभिल–७ एम्पुल सहित पक्राउ गरेको हो । पक्राउ परेका तामाङलाई सिमा प्रहरी चौकी रानीमा राखी थप अनुसन्धान भइरहेको छ ।
त्यस्तै झापाको मेची नगरपालिका–१० बाट प्रहरीले ४ बोतल कोरेक्स र ५० ग्राम गाँजासहित भारतीय नम्बर डब्लु बि ७४ टी ९५६ को मोटसाइकलमा सवार सिक्किम गान्टोक बस्ने ३६ बर्षिय प्रताप क्षेत्री, ४० बर्षिय गणेश क्षेत्री, र उक्त सामान लिन आएका झापा शनिश्चरे–५ बस्ने ३७ बर्षिय मधु खड्कालाई पक्राउ गरेको छ । इलाका प्रहरी कार्यालय काकडभिट्टाबाट खटिएको प्रहरीको टोलीले चेकजाँच गर्ने क्रममा उनीहरुलाई बेलुका ७ बजे पक्राउ गरेको हो । लागुऔषधहित पक्राउ परेका तीनै जनालाई इलाका प्रहरी कार्यालय काकडभिट्टामा राखी थप अनुसन्धान भइरहेको छ ।