
﻿ कैलालीको टिकापुर घटनापछि एमाओवादीका नेता डा. बाबुराम भट्टराई आलोचित भएका छन् । कांग्रेसका वरिष्ठ नेता शेर बहादुर देउवा र आफ्नै पार्टीका नेता लेखराज भट्टले समेत कैलाली घटना घटाउन उत्तेजित बनाएको आरोप लगाएका छन् । तर नेता भट्टराईले त्यसको खण्डन गर्दै आएका छन् । नेता भट्टराईले संविधान बनाउने अन्तिम चरणमा आइपुग्दा देशका विभिन्न ठाउँमा भइरहेका आन्दोलनलाई गम्भीरतापूर्वक लिन राजनीतिक दल र सरकारसँग आग्रह गरेका छन् ।

 हिंसात्मक घटनाहरु भएका छन् त्यसलाई हामीले गम्भीरतापूर्वक लिनैपर्छ । आफ्ना अधिकार सुनिश्चितताका लागि जनता सजग हुनुलाई अन्यथा मान्नु हुँदैन  उनले भने, कुनै कालखण्डमा हामी सबै, कांग्रेस, एमाले, एमाओवादी, मधेशवादी सबै आन्दोलनकारी शक्ति हौं । त्यसैले जनताले आन्दोलन गरे भनेर उनीहरुप्रति असहिष्णु हुनु आवश्यक छैन ।

हामीले पनि आन्दोलनमा ठूल्ठूला काम गरेका छौं,  प्लेन  हाइज्याक गर्नेसम्मका काम हामीले हिजो गरेकै हो । त्यसैले हामीले अहिले आन्दोलन गर्ने शक्तिहरुलाई दुत्कार्नु भन्दा पनि उनीहरुलाई वार्तामा ल्याएर समाधान खोज्नेतिर जानुपर्छ । तबमात्रै शान्ति आउँछ ।  शान्ति भनेको बलबाट होइन समझदारीबाट कायम गर्न सकिने बताउंदै उनले पछिल्ला दिनमा टिकापुर लगायतका ठाउँमा जुन खालका अत्यन्त दुःखद् घटना हुन पुगेका छन् त्यसप्रति दुःख व्यक्त गरे । हामी सबैले सहमतिले, संवादले निकास खोजौं र छिटो संविधान बनाउ&  । छिटो संविधान बनाउनबाट अब हामी चुक्नु हुँदैन । सगरमाथाको चुचुरो नजिकै  साउथ पोल मा हामी आइपुगेका छौं । यसपटक हामीले सगरमाथाको चढाइ गर्नैपर्छ । तपाईं हामीलाई असफल हुने छुट छैन, उनले भने ।
