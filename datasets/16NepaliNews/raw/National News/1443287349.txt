
﻿एमाओवादी वरिष्ठ नेता डा. बाबुराम भट्टराईले पार्टी परत्याग गरेको घोषणा गरेका छन् । पत्रकार सम्मेलन गरेर भट्टराईले सो घोषणा गरेका हुन् ।
भट्टराईले सीमाका जनतालाई हाम्रो पक्षमा राख्न सकिएन भने दक्षिणले खेल्नसक्छ भनेको स्मरण गर्दै अहिले त्यही भएको बताए ।भारतले नाकाबन्दी लगाए साइकल चढ्ने बताएका पार्टी अध्यक्ष प्रचण्डतर्फ संकेत गर्दै भने,  टुकी र साइकल चढने राष्ट्रवादको काम छैन । प्रगतिशील राष्ट्रवाद चाहिन्छ । 

भट्टराईले संविधान जारी हुँदा सवैले दीपावली नगर्ने अवस्था आउनु दाँतमा ढुंगा लागेजस्तो भएको बताएका थिए । उनले संविधान आउँदा खुसी लाग्दा पनि खुसी हुन नसकेको पनि बताए ।संविधान प्रगतिशील भए पनि थारु र मधेशीको सवालमा ठूलो गल्ती भएकोले कार्यान्वयन गर्ने चुनौती रहेको बताए । उनले यही बहानामा दक्षिणले प्रत्यक्ष, अप्रत्यक्ष ठूलो दबाब दिएको बताउँदै भने,  अघोषित नाकाबन्दी गर्& यो । यो स्वीकार्य छैन ।

 म भत्सर्ना गर्छु । छिमेकीले सुझाव मात्र दिने हो । निर्णय हामीले गर्ने हो । थारु बहुल प्रदेश बनाउने र बाँकी समस्या आयोगलाई दिने हो भने आजको समस्या समाधान हुने बताएका छन् ।उनले संघीयताको खोल ओढेर दक्षिणले खेल्ने र भारतका नाममा पाखण्डी राष्ट्रवाद देखाएर जनताको माग खोस्ने दुवैको आलोचना गरेका छन् ।
