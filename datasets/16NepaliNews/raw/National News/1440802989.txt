
﻿मंगलबार अपरान्ह प्रधानमन्त्री सुशील कोइरालाको मोबाइलमा घण्टी बज्यो । प्रधानमन्त्रीले निकै घोरीएर फोन हेरे, अनि उठाए । प्रधानमन्त्रीले फोन उठाउने वित्तीकै कमाण्डीङ आवाजमा  हेलो, सुशील जी बोलरहा है  भन्ने आवाज आयो । लगत्तै उनले जवाफ फर्काए  हुम् मे बोलरहाहुँ, आप कौन है ?  लगत्तै फोन गर्ने व्यक्तिले जवाफ फर्काए  मै मोदी बोलरहा हुँ ।  यसपछि कोइराला दंग परेर उनलाई धन्यवाद दिए । कोइरालाले सोचेका थिए कि अब मोदीले तपाईहरुले गरेको काम राम्रो छ, अधि बढ्नुस भन्नेछन् । तर त्यस्तो भएन ।

ठिक उल्टो भयो, मोदी बोल्नथाले । करिब १५ मिनेटको संबादका क्रममा मोदीले सबैभन्दा पहिला कैलालीको टिकापुरमा भएको घटनाप्रति दुःख व्यक्त गरे । अनि उनले सोमबार बामदेव गौतमले संसदमा बोलेको विषयलाई लिएर कोइरालालाई थर्काउन थाले । मोदीले   दक्षिणबाट हतियार बोकेर आएका व्यक्तिको समेत संलग्नतामा  भन्नुको अर्थ सोधे पहिला । यसको जवाफ दिन पनि नसकिरहेका प्रधानमन्त्री कोइरालालाई मोदीले फेरि अर्को पेचीलो र निकै गम्भिर आरोप लगाए ।

त्यो के थियो भने   कालो कोठरी भित्र बसेर पाँच दश जनाले जारी गरेको संविधान नेपाली जनतालाई मान्य हुँदैन, अब नयाँ पुराना सबै शक्ति मिलेर संविधान जारी गर्नुहोस् । मोदीको यो टेलिफोन संवाद स्वयं हाम्रा प्रधानमन्त्रीले भनेका होइनन् । न त यो कुरा हाम्रो प्रधानमन्त्रीको सचिवालयले नै पुष्टि गरेको छ । तर, मोदी सवयंले, उनको सचिवालय र भारतीय विश्वासीला मिडियाहरुले यो विषयलाई पुष्टि गरिसकेका छन् । र मोदीको टेलिफोन संवादको महत्वपुर्ण र धम्कीपुर्ण पाटो भनेकै पुर्व राजा ज्ञानेन्द्र शाहलाई वा उनको परिवारलाई पनि आगामि संविधानमा केही न केही  स्पेस  चाहियो भन्ने नै हो ।
