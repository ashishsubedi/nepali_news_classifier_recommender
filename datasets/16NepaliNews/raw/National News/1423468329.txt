
﻿काठमाडौं,२६ माघ ।

पूर्व उपप्रधान तथा परराष्ट्रमन्त्री सुजाता कोइरालाले तत्कालीन माओवादी शान्ति प्रक्रियाको एउटा हिस्सा भएकाले लचक र जिम्मेवार भएर संविधान लेखन प्रक्रियामा आउनु पर्नेमा जोड दिएकी छन् ।सोमबार संचारकर्मीहरुसंग कुरागर्दै नेपाली कांग्रेसकी नेतृ समेत रहेकी कोइरालाले एमाओवादी संविधान निमार्ण प्रक्रियामा सहभागी भएर मुलुकलाई शान्ति र संविधानका साथ लोकतान्त्रिक प्रक्रियाबाट निकास दिनुपर्नेमा समेत जोड दिइन् ।  तत्कालीन समयमा १२ बुदे सहमति र बिस्तृत शान्ति संझौतामा सात दलको नेतृत्व गिरिजाप्रसाद कोइरालाले गर्नु भएको थियो भने तत्कालीन बिद्रोही शक्तिको नेतृत्व माओवादी अध्यक्ष प्रचण्डले गर्नु भएको हुनाले उहाँहरु लोकतान्त्रीक प्रक्रियाबाट भाग्न मिल्दैन,  कोइरालाले भनिन् ,  उहाँहरुको प्रमुख एजेण्डा संविधान निमार्ण भएकाले यसको उपलब्धीलाई संरक्षण गर्ने प्रमुख दायित्व पनि उहाँहरुकै हो त्यसैले एमाओवादी अझै बढि जिम्मेवार र समझदार भएर आउनु पर्छ ।  उनले पछिल्लो समय प्रधानमन्त्रीले थालेको सहमतिको प्रयास सराहनीय रहेको भन्दै तत्काल एमाओवादीलाई सहमतिमा ल्याएर संविधान जारी गर्नु पर्नेमा जोड दिइन् ।

 
