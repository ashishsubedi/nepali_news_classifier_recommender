
﻿राजविराज, १० माघ । मधेस आन्दोलनका प्रणेता स्व. गजेन्द्र नारायण सिंहको १५ औं पुण्यतिथि आइतवार राजविराजसहित मधेशका जिल्लाहरुमा विभिन्न कार्यक्रमको आयोजना गरी मनाइएको छ ।
मधेशी मोर्चा सप्तरीद्वारा समेत राजविराजमा स्व. सिंहको पुण्यतिथि मनाइएको छ । मोर्चाका संयोजक कपिलदेव यादवको अध्यक्षतामा आयोजित कार्यक्रममा सद्भावना पार्टीका केन्द्रीय सदस्यहरु हरेकृष्ण प्रसाद सिंह, दिनेश यादव, नेपाल सद्भावना पार्टीका केन्द्रीय सदस्य जयप्रकाश सिंह, नेपाल सद्भावना पार्टी गजेन्द्रवादीकी केन्द्रीय सदस्य साबित्री पण्डित, बरिष्ठ पत्रकार शिवहरि प्रसाद भट्टराई, सद्भावना पार्टीका जिल्ला अध्यक्ष सुनिल झा, संघीय समाजवादी फोरम नेपालका युवा नेता युसुफ अलि, राष्ट्रिय मधेश समाजवादी पार्टीका जिल्ला अध्यक्ष गजेन्द्र मण्डल, नेकपा माओवादीका जिल्ला संयोजक जयप्रकाश यादव, विद्यार्थी मञ्चका केन्द्रीय अध्यक्ष किशोर कुमार यादव, मोर्चाका नगर संयोजक उमेश साह कमाण्डो, सदभावना पार्टीका नगर संयोजक अमरकान्त झा, तराई मधेश राष्ट्रिय अभियानका रामदत्त साहलगायतले स्व सिहको योगदानबारे चर्चा गरे ।
यसैगरी आइतवारै वीरगञ्जमा मधेस आन्दोलन र गजेन्द्र पथ बिषयक बिचार गोष्ठीको आयोजना गरियो ।
गोष्ठिका वक्ताहरुले नेपालमा शोषित पिडितको पक्षमा वकालत गर्ने एक मात्र नेताको रुपमा स्थापित स्व. गजेन्द्र नारायण सिंह राजनेता भएको टिप्पणी गर्दै उनकै मार्गमा अहिले देश अगाडि  बढिरहेको र हाल जारी मधेस आन्दोलन पनि उनकै बिचारको उपज भएको बताए । स्व. सिंहले राष्ट्रलाई मजबुत बनाउन एउटै देश भित्र बसेका चाहे पहाडी हुन् या मधेसी सबैलाई समान अधिकार  एवं समतावादी समाज निर्माणकोलागि जीवन भर लडेकोले उनको सपनालाई साकार पार्न सम्पुर्ण मधेशवादी राजनितीक दलहरु एकजुट भएर अगाडि बढेर अधिकार प्राप्तिको आन्दोलन गर्नुपर्नेमा जोड दिए ।
चर्चा गरेका थिए । मधेस र मधेसीको नाम सुन्न डराउने मधेसीहरु आज देशमा गर्वका साथ अगाडि बढिरहेको प्रेरणा स्व. सिंहबाटै प्राप्त भएको चर्चा गर्दै वक्ताहरुले स्व. सिंहको जिवन शैलीबाट शिक्षा लिई अगाडि बढे देश र मधेसको विकास हुने बताए । नेपाल सदभावना पार्टी पर्साका अध्यक्ष मनोज कर्णको सभापतित्वमा सम्पन्न गाेिष्ठमा तराई मधेस सदभावना पार्टीका सह–अध्यक्ष एवं पुर्वमन्त्री रामचन्द्र कुशवाहा, तराई मधेस लोकतान्त्रिक पार्टीका महासचिव एवं पुर्व सभासद जितेन्द्र सोनल, तमरा अभियानका महासचिव एवं पुर्व सभासद आत्माराम साह, संयुक्त मधेशी राष्ट्रिय आन्दोलन समितिका सह सहयोजक एवं पुर्व सांसद गोपाल ठाकुर, नेपाल सदभावना पार्टीका महासचिव शिव पटेल, मजफो गणतान्त्रिकका महासचिव महम्द कदम रसुल, सदभावना पार्टीका सह–महासचिव सुरेन्द्र प्रसाद कुर्मी, नेपाल राष्ट्रिय समाजवादी पार्टी लोहीयावादीका अध्यक्ष नन्दन यादव, वीरगञ्ज उद्योग वाणिज्य संघका अध्यक्ष प्रदिप केडिया, नेपाल पत्रकार महासंघका केन्द्रिय सदस्य शितल महतो, रामसपा पर्साका अध्यक्ष प्रेमबाबु पटेल, मधेसी बुद्धिजिवी पर्साका अध्यक्ष सुरेश कुशवाहा, तमरा अभियानका केन्द्रिय सदस्य पुष्पा पाण्डे, नेसपाका केन्द्रीय सदस्य अनिरुद्ध सिंह, संघिय समावेसी मधेसी युवा गठबन्धन पर्साका संयोजक ईश्वर यादव, नेसपा पर्साका प्रवक्ता सुजित त्रिपाठी, रामपसा पर्साका सचिव धर्मेन्द्र पटेल, युवा नेता अनिल गुप्ता लगायतले मन्तव्य व्यक्त गरे । कार्यक्रमको सहजिकरण नेसपा पर्साका सचिव कृष्णा पटेल र स्वागत मन्तव्य जादोलाल साहले गरेका थिए ।