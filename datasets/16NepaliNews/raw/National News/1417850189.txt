
﻿नेत्रविक्रम चन्द  विप्लव को नेतृत्वमा बनेको नवगठित नेकपा माओवादीले आफ्ना देशभरका अगुवा कार्यकर्ताहरुलाई काठमाडौंमा बोलाएको छ । कार्यकर्ताहरुका बीचमा आज राजधानीमा आयोजित एक कार्यक्रममा विशेष अन्तरक्रिया गर्ने बताइएको छ ।  नेकपा माओवादीको राष्ट्रिय सम्मेलन आयोजक समितिका सदस्य तिलक परियारले यो विशेष प्रशिक्षण र अन्तरक्रिया कार्यक्रम रहेको बताए । कार्यक्रममा सबै जनवर्गीय संगठनका केन्द्रीय सदस्यहरुलाई बोेलाइएको छ । पार्टी अलग भएपछि राजधानीमा गरिएको पहिलो केन्द्रिकरण हो । राजधानीमा रहेका वा राजधानी बाहिर रहेका सबै अगुवा कार्यकर्ताहरुलाई उक्त कार्यक्रममा सहभागी हुन आह्वान गरिएको छ ।  कार्यक्रममा संयोजक विप्लवसहित नेताहरुले पार्टीका नयाँ कार्यनीतिका बारेमा छलफल गर्ने बताइएको छ । अहिले नेता विप्लव देशभर संगठनलाई सुदृढ गर्ने अभियानमा छन् । 
