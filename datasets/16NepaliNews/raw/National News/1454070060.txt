
﻿
१५ माघ, काठमाडौं । इजरायलका कामका लागि जाने नेपाली युवाको अन्तिम चरणको भाषा परीक्षा आगामी १९ गते मंगलबार हुने भएको छ ।
केयरगिभरका रुपमा इजरायल जान पहिलो चरणमा छनौट भएका १ सय ३९ जना मध्येबाट १ सय जना अन्तिम चरणको छनौटमा पुगेका छन् ।
इजरायल सरकारले चिठ्ठा पद्धतिबाट छनौट  गरेको एकसय जनाको नाम सार्वजनिक गरेको छ । एकसय जना मध्येबाट ६० जना कामदारलाई अन्तिम चरण्को परीक्षामार्फत छनौट गरी इजरायल लगिनेछ ।
तर, योग्य उम्मेद्वारको संख्या धेरै भएमा इजरायलले कोटा थप गर्ने तयारी गरेको छ । चिठ्ठामार्फत छनौट भएका सबै सय जनाले अन्तिम चरणको परीक्षामा सामेल हुन पाउने वैदेशिक रोजगार विभागले जनाएको छ ।
भाषा परीक्षा काठमाडौंको सोह्रखुट्टेमा रहेको मनमोहन मेमोरियल कलेजमा दिउँसो १ बजेदेखि ३ बजेसम्म हुने भएको छ ।
परीक्षा स्वच्छ, पारदर्शी एवं निष्पक्ष हुने भएकोले कुनै पनि असान्दर्भिक, व्यक्ति, संस्था वा निकायसँग भर नपर्न र आर्थिक कारोबार नगर्न विभागले परीक्षार्थीलाई सचेत गराएको छ ।
परीक्षा दिन आउँदा सक्कली राहदानी तथा नागरिकता प्रमाणपत्र लिएर मध्यान्ह १२ बजे परीक्षा केन्ऽमा पुग्नुपर्ने सूचनामा उल्लेख छ ।
भाषा परीक्षाको लागि छनौटमा को-को परे ? (फाेटाेमा २ पटक क्लीक गरेर हेदार् स्पषट देखिन्छ ) 
 




