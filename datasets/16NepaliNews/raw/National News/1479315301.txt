
﻿राजविराज, १ मंसिर । सप्तरीको विभिन्न स्थानबाट प्रहरी र विधुत प्राधिकरणको टोलीले विधुत चोरीमा संलग्न १० जनालाई नियन्त्रणमा लिएको छ ।
पक्राउ पर्नेमा सप्तरी राजविराज–५ का धिरेन्द्र कुमार ईशर, मोहमद हैदर अली, जाकिर हुसेन, श्रीलाल सुतिहार, लखन यादव, अशोक कुमार यादव, सामिर, मोहमद इब्राहीम, मोहमद मोहिम, किशनलाल मण्डल रहेका छन् । उनीहरुलाई जिल्ला प्रहरी कार्यालय सप्तरी र विधुत प्राधिकरण शाखा राजविराजबाट खटिएको अनुगमन टोलीले बुधबार विहान ११ बजेतिर हुकिङ गरी विधुत चोरी गर्दै गरेको अवस्थामा पक्राउ गरेको हो । पक्राउ परेकाहरु उपर विधुत प्राधिकरणबाट विधुत चोरी ऐन मुद्दा अन्तरगत कारवाही शुरु गरिएको जिल्ला प्रहरी कार्यालय सप्तरीले जनाएको छ ।