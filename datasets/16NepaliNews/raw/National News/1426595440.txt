
﻿काठमाडौँ, ३ चैत - एमाओवादी पार्टीको मुख्यालय परिसडाँडामा अध्यक्ष पुष्पकमल दाहाल प्रचण्डको विशेष निर्देशनपछि एमाओवादीका नेताहरू आन्दोलन चर्काउन काठमाडौं छोड्ने भएका छन्। गाउँसहर बाट आन्दोलनको आधिभेरी ल्याउन प्रचण्डले नेताहरुलाई गाउँ जान निर्देशन दिन लागेका हुन्। 
 
पार्टी केन्द्रीय कार्यालय पेरिसडाँडामा मंगलबार अपरान्ह काठमाडौँमा उपलब्ध केन्द्रीय सदस्यहरुलाई बोलाइएको प्रचण्ठपार्टी केन्द्रीय नेताहरुलाई आन्दोलनका लागि निर्देशन दिएर जिल्ला पठाउन लागेको स्वकीय सचिव समेत रहेका केन्द्रीय सदस्य चुडामणि खडकाले बताए।

बिहीबारसम्म तोकिएको क्षेत्र वा जिल्लामा अनिवार्य रुपमा पुग्न नेताहरुलाई पार्टीको मुख्यालयले सर्कुलर पठाइसकेको छ। चैत ५ गते बिहीबार सबै जिल्लामा तीस दलीय गठबन्धनको आन्दोलनको तयारी बैठक राखिएको छ। सत्ता पक्षसँगको वार्तामा सहमति जुटन नसकेपछि माओवादी नेतृत्वको ३० दलीय गठबन्धनले बिहीबारदेखि दोस्रो चरणको आन्दोलन गर्ने घोषणा गरेको छ।

मंगलबारको बैठकमा अध्यक्ष प्रचण्डले सत्ता पक्षसँग भएको वार्ता,बिपक्षी गठबन्धनको आन्दोलन र माओवादी घटकदलहरुसँग पार्टी एकताका लागि भइरहेका गतिबिधिका बारेमा नेताहरुलाई जानकारी गराउन बैठक बोलाएका हुन्। एमाओवादी नेतृत्वको मोर्चाले चैत २६ गतेसम्मको दोस्रो चरणको आन्दोलनका कार्यक्रम सार्वजनिक गरिसकेको छ।
