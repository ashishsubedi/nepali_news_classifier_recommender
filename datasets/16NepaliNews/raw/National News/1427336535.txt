
﻿दलहरुलाई सहमतीका लागि संविधानसभाका अध्यक्ष सुवासचन्द्र नेम्वाङले ४ दिनेको अल्टिमेटम दिएका छन् । बुधबार प्रमुख राजनीतिक पार्टीका प्रमुख सचेतकहरुसँगको बैठकमा उनले यस्तो निर्देशन दिएका हुन् । बैठकमा नेपाली कांग्रेस, नेकपा एमाले, एकीकृत माओवादी, मधेसी मोर्चामा आवद्धसहित आठ राजनीतिक दलका प्रमुख सचेतक बैठकमा सहभागी थिए ।  प्रमुख सेचतकहरुलाई आफ्नो कार्यकक्षमा बोलाएर अध्यक्ष नेम्वाङले चैत १५ गतेभित्र सहमति कायम गर्न आग्रह गरे । दलहरुले यदि चैत १५ भित्र सहमति कायम गर्न नसकेमा संविधानसभाको बैठक फेरि सूचारु गर्ने संकेत उनले दिए । सहमतिको नाममा लामोसमयसम्म संविधानसभा स्थगित गर्न नमिल्ने बताउँदै अध्यक्ष नेम्वाङले चैत १५ गते साँझ पाँचबजेसम्म सहमति गर्ने समयसिमा तोके ।  बैठकमा अध्यक्ष नेम्वाङले सहमतिको नाममा अब धेरै दिन संविधानसभाको बैठक स्थगित गर्न नसकिने जानकारी प्रमुख सचेतकहरुलाई दिएका थिए । साथै उनले शीर्ष नेताहरुसँग छलफल गर्न प्रमुख सचेतकहरुलाई आग्रह गरेका थिए । 
