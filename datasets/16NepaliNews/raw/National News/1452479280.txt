
﻿
सागर पण्डित/नयाँ पत्रिकाकाठमाडौं, २७ पुस
मुख्य सचिव डा. सोमलाल सुवेदी आफैँ विभिन्न मन्त्रालय गएर सरकारले ल्याएको तत्काल सुधारको कार्ययोजनाको अनुगमन थालेका छन् । सुवेदीले हालसम्म सामान्य प्रशासन मन्त्रालय र अर्थ मन्त्रालयमा गएर कार्ययोजना कार्यान्वयनमा भएका प्रयासका बारेमा अनुगमन सम्पन्न गरेका छन् ।
मुख्य सचिव सुवेदीको अध्यक्षतामा २१ साउन २०७२ मा पहिलोपटक बसेको सचिवहरूको बैठकमा सबै मन्त्रालय र निकायले आआफ्नो जिम्मेवारीसहितको कार्ययोजना समेटेर तत्काल सुधारको कार्ययोजना ल्याउने निर्णय भएको थियो । सुवेदीले तत्काल सुधारको कार्ययोजना ल्याउन आफूले नै प्रमुख भूमिका गरेकाले यसको कार्यान्वयनमा पनि आफू सक्दो रूपमा लाग्ने बताएका छन् । ‘समय मिलेसम्म जिम्मेवारी तोकिएका सबै निकायमा पुग्ने योजना बनाएको छु,’ उनले भने ।
सबै निकायले यो कार्ययोजना सफलतापूर्वक कार्यान्वयन गर्न सके मुलुक विकास, प्रगति र समुन्नतिको चरणमा छिटै पुग्न सक्ने मुख्य सचिव सुवेदीको भनाइ छ । उनले सरकारको तत्काल सुधार कार्ययोजना कार्यान्वयनमा ढिलाइ गर्ने तथा अटेर गर्नेलाई कडा कारबाही गर्ने चेतावनी पनि दिए ।
सरकारद्वारा कार्यान्वयनमा ल्याइएको सो सुधार कार्ययोजनामा संक्रमणकालीन तथा समग्र आर्थिक क्षेत्रको विकासका लागि गरिने कार्य, आर्थिक क्षेत्रको विकासका लागि गर्नुपर्ने कार्य, उद्योग क्षेत्र, ऊर्जा क्षेत्र, कानुन क्षेत्र र कृषि क्षेत्रको विकासका लागि गर्नुपर्ने कार्य स्पष्ट रूपमा उल्लेख गरिएको छ ।
यसैगरी शान्ति सुरक्षा क्षेत्र, कूटनीतिक क्षेत्र, भूमिसुधार तथा व्यवस्थापन क्षेत्र, भौतिक पूर्वाधार तथा यातायात क्षेत्र, महिला बालबालिका क्षेत्र, सहरी विकास क्षेत्र, पर्यटन क्षेत्र, वन क्षेत्र, वाणिज्य तथा आपूर्ति क्षेत्र, शैक्षिक क्षेत्र, स्थानीय विकास, युवा तथा खेलकुद क्षेत्रको विकासका लागि गरिने विभिन्न कार्यसमेत कार्ययोजनामा समेटिएको छ ।तत्काल सुधारमा मुख्य सचिवको विशेष चासो
मुख्य सचिव डा. सुवेदीकै पहलमा सरकारले गत ८ पुसदेखि आगामी दुई वर्षसम्म गर्नुपर्ने कार्यसहितको विवरण समेटिएको तत्काल सुधार कार्ययोजना कार्यान्वयनमा ल्याएको थियो । सो कार्ययोजनामा सबै मन्त्रालय, आयोग तथा सचिवालयले गर्नुपर्ने पुनर्निर्माण, संक्रमणकालीन व्यवस्थापन र सेवा प्रवाहलाई विशेष जोड दिइएको छ ।कार्ययोजनाअनुसार काम नभए कारबाही
मुख्य सचिव डा. सोमलाल सुवेदीले सरकारका सबै निकायको जिम्मेवारी तोक्दै कार्यान्वयनमा ल्याएको तत्काल सुधार कार्ययोजनाको अनुगमन थालेका छन् । उनले कार्ययोजना कार्यान्वयनमा ढिलाइ गर्ने तथा अटेर गर्नेलाई कडा कारबाही गर्ने चेतावनी पनि दिएका छन् ।सामान्य र अर्थ मन्त्रालयमा अनुगमन सम्पन्न
मुख्य सचिव सुवेदीले हालसम्म सामान्य प्रशासन मन्त्रालय र अर्थ मन्त्रालयमा गएर कार्ययोजना कार्यान्वयनमा भएका प्रयासका बारेमा अनुगमन सम्पन्न गरेका छन् । ‘समय मिलेसम्म जिम्मेवारी तोकिएका सबै निकायमा पुग्ने योजना बनाएको छु,’ मुख्य सचिव सुवेदीले भने ।सबै मन्त्रालय र निकायलाई जिम्मेवार बनाइने : मुख्य सचिव
मुख्य सचिव डा. सुवेदीले कार्ययोजनाको सशक्त कार्यान्वयन भए/नभएको बुझ्ने र नभएको पाइए कार्यान्वयनका लागि आवश्यक निर्देशन दिने उद्देश्यले आफँै गएर अनुगमन थालेको बताए । उनका अनुसार सबै मन्त्रालय, निकायलाई जिम्मेवार बनाइने गरी अनुगमन सशक्त पारिएको हो ।