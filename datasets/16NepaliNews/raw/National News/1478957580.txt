
﻿
२७ कात्तिक, काठमाडौं । फेसबुकमा एक बग जिउँदो मानिसलाई मरेको भनिरहेको छ । फेसबुकका संस्थापक मार्क जुकरबर्ग समेत यो बगको शिकार भएका छन् ।
यो बग शुक्रबार थुप्रै मानिसको फेसबुक प्रोफाइलमा देखिएको छ । जुन फेसबुक युजर्सको प्रोफाइनलको माथि देखिन्छ, र युजर्सको सम्भनामा श्रद्धान्जलीसहितको सन्देश हुन्छ ।
यो बगका कारण धेरै मानिस झुक्किए । र, फेसबुक प्रयोगकर्ताहरुले आफ्नो प्रोफाइलमा आफू जीवित रहेको स्पष्टिकरण दिनुपर्‍यो ।

फेसबुकका संस्थापक मार्क जुकरबर्ग समेत बगको शिकार भएका छन् र, उनको प्रोफाइलमा श्रद्धान्जलीपूर्ण सन्देश देखियो ।
के हो बग ?
जसरी कुनै मेसिनभित्र कयौ पटपूर्जा हुन्छ, त्यस्तै हाम्रो कम्प्युटर, मोबाइल वा ल्यापटकको स्क्रीनमा जे देखिन्छ, त्यो प्रोग्रामिङका कारण सम्भव भएको हुन्छ ।
यही प्रोग्रामिङका कारण सबै वेबसाइट, एप चल्छ । जब यो प्रोग्रामिङमा कुनै समस्या आउँछ, तब एप र वेबसाइडमा समस्या आउँछ । यसलाई नै बग भनिन्छ । कहिले काँही हृयाकरहरुले आफ्नो प्रोग्राम बनाएपनि पहिलेको प्रोग्रामिङमा समस्या ल्याउँछन् ।
फेसबुकका प्रवक्ताले भने, यो ठूलो समास्या थियो, जसलाई अब हटाइएको छ । यसका लागि हामी माफी चाहन्छौं ।’