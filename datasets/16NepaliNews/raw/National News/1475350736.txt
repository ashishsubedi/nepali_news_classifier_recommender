
﻿राजविराज, १५ असोज । पचास हप्ते सरसफाई अभियान अन्तर्गत सप्तरीका युवाहरुले अभियानको पाँचौ हप्तामा ऐतिहासिक प्रसिद्व छिन्नमस्ता शक्तिपीठमा सरसफाई गरेका छन् ।
युवाहरुले मन्दिर प्राङ्गण साथै छिन्नमस्ता बजारमासमेत सरसफाई गरेका हुन् । तीस जनाको संख्यामा रहेका युवाहरुले गरेको सरसफाईमा स्थानीय प्रहरीले समेत सहयोग गरेका छन् । मन्दिरकासाथै वरिपरि संकलन गरिएकासम्पूर्ण फोहोरलाई आगो लगाई तत्कालै नष्ट गरिएको छ ।
सप्तरी युवा मूल समारोह समितिद्वारा गरिएको सरसफाईमा ईलाका प्रहरी कार्यालय छिन्नमस्ताको प्रहरी टोलीका साथै सप्तरीका शिक्षा अधिकारी शंकर लुइँटेललेसमेत सहभागिता जनाएका छन् । छिन्नमस्ता भगवती संरक्षण सम्वद्र्धन समितिका अध्यक्ष रामनारायण यादवले समेत सरसफाईमा सहभागिता जनाएका छन् ।