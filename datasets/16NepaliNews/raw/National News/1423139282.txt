
﻿२२ माघ, काठमाडौं । राष्ट्रपति रामवरण यादव र एमाले अध्यक्ष केपी शर्मा ओलीबीच विहीबार भेटवार्ता भएको छ । शितल निवासमा भएको भेटमा राष्ट्रपति यादवले संविधान निर्माण प्रक्रिया र दलहरुबीच बढेको ध्रुविकरणबारे चासो राखेका थिए । झण्डै एक घण्टा लामो भेटमा उनले शान्तिप्रक्रियाको प्रमुख हिस्सेदार एमाओवादीलाई पनि संविधान निर्माणमा सहभागी गराउन छलफल र संवादलाई जारी राख्न ओलीलाई सुझाव दिएका थिए । जवाफमा ओलीले सहमति नभएकोले प्रक्रियाबाट नयाँ संविधान जारी हुने स्पष्ट पारेका थिए । बुधबार राति पनि प्रधानमन्त्री सुशील कोइरालालाई भेटेर राष्ट्रपति यादवले सहमतिको अधिकतम पहल गर्न सुझाव दिएका थिए । उनले सकेसम्म धेरै दललाई सहमतिमा ल्याउन सत्तापक्षीय दल लचकताका साथ प्रस्तुत हुनुपर्नेमा जोड दिएका थिए ।

 
