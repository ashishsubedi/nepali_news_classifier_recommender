
﻿भाद्र २३, काठमाण्डौं । आज भाद्र २३ गते शहिद सुरेश वाग्ले (वासु)लाई स्मरण गर्ने दिन १५ औं वासु स्मृति दिवस हो । उहाँ तत्कालीन नेकपा(माओवादी)को एउटा उच्च व्यक्तित्व पोलिट व्युरो सदस्य हुनुहुन्थ्यो । आजकै दिन उहाँ र भिमसेन पोख्रेल पार्टीको चौथो विस्तारित वैठको निर्णय लिएर आफ्नो कार्यक्षेत्र गोर्खामा कार्यन्वयन गर्न जाँदै गर्दा तत्कालीन नेपाली शाही सेनाले गीरफ्तार गरी निर्ममता पूर्वक यातना दिएर कायरता पूर्वक हत्य गरेको थियो । उहँको शाहदत् नेपाली माओवादी जनयुद्ध कै सबै भन्दा उच्च प्रकारको शाहदत् मानिन्छ । राजनीतिक, वैचारिक र व्यवहारिक रुपले उहाँ धेरै हाइटमा उठेको व्यक्तित्व हुनुहन्थ्यो । उहाँको अनुपस्थितिमा नेपाली माओवादी आन्दोलनले अतुलनीय र अपुरणीय क्षति वेहोर्नु परेको नेकपा माओवादीको केन्द्रीय सचिव देव गुरुङ बताउनु हुन्छ । अहिले नेपाली कम्युनिष्ट आन्दोलनमा देखा परेको विचलनहरु सायद उहाँ हुनु भएको भए आउने थिएन होला त्यसैले उहाँले बोकेका विचारहरु, उहाँले लिएका लाइनहरु नेपालको सन्दर्भमा नयाँ जनवादी क्रान्तिको विकल्प छैन, राष्ट्रिय स्वाधिनता सहित सामन्तवाद र अर्ध औपनिवेशिक अवस्थालाई समाप्त गरेर जनवादी क्रान्ति गर्नु पर्दछ भन्ने जुन यात्रामा उहाँ लागि रहनु भएको थियो त्यो यात्रा अहिले अधुरो र अपुरो रहेको छ । शहिदको सपना पूरा गर्न हामी सबै अविचलित लाग्नु पर्ने सचिव गुरुङले बताउनु भयो ।     



 

 

 

 

 

 

 

 



 

 

 

 

 

 

 

 



 

 
