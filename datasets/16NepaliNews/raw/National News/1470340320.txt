
﻿
२० साउन, काठमाडौं । नवनिर्वाचित प्रधानमन्त्री पुष्पकमल दाहाल प्रचण्डले पदभार ग्रहण गर्दै जनताको पक्षमा काम गर्ने प्रतिवद्धता जनाएका छन् ।
शीतल निवासमा विशेष समारोहका बीच राष्ट्रपति समक्ष सपथ लिएका प्रचण्ड लैनचौर पुगेर सहिद स्तम्भमा चुनदेवी पुगेर पुष्पलाल श्रेष्ठको सालिकमा माल्र्यापण गरे । त्यसपछि माओवादी पार्टी कार्यालय पेरिसडाँडा पुगेका उनले सहिद स्तम्भमा पुष्पगुच्छा अर्पण गरे ।
लगतै सिंहदरवारस्थित प्रधानमन्त्रीको कार्यालयमा पुगेर प्रचण्डले पदभार ग्रहण गरेका छन् ।  पदभार ग्रहणपछि सञ्चारकर्मीहरुसँग कुुरा गर्दै प्रधानमन्त्री प्रचण्डले आफ्नो चार प्राथमिकता सुनाए ।
मधेसी, थारु, जनजाति लगायतले उठाएका मुद्धा सम्बोधन गरेर सम्बोधन थरेर अन्तरिक राष्ट्रिय एकता सुदृढ गर्ने र नयाँ संविधानलाई अधिकतम सर्वस्वीकार्य बनाउने आफ्नो पहिलो प्राथमिकता भएको उनले बताए । उनका अनुसार दोस्रो प्राथमिकता दोस्रो संविधान कार्यान्वयन हो । भूकम्पपछिको पुनर्निर्माण सुस्त भएको भन्दै उनले त्यसलाई तिव्रता दिनु आफ्नो अर्को प्राथमिकता भएको बताए ।
आर्थिक सम्बृद्धि र विकास निर्माण जनताको चाहना रहेको भन्दै उनले तत्कालीन, मध्य र दिर्घकालीन आयोजनामार्फत रोजगारी सृजना गर्ने योजना सुनाए ।
पहिलो पटक प्रधानमन्त्री हुँदा आफूसँग अनुभव कम भएको भन्दै उनले भने, ‘अहिले १० वर्षको अनुभव भएको छ । र, मलाई आशा छ कि जनताले जसरी धेरै अपेक्षाहरु गरेका छन् र मैले यो १० वर्षमा जे अनुभव हासिल गरेको छ्, मैले धेरै कुराहरु भन्ने भन्दा पनि देश र जनताको पक्षमा धेरै काम गर्थे मनस्थिति बनाएको छु ।’
राम्रो विकासको सम्भावना र दलहरुलाई एकताबद्ध गर्न नसके अफ्ठ्यरो स्थिति दोसाधमा देश रहेको भन्दै प्रधानमन्त्री प्रचण्डले जनताको पक्षमा काम गर्ने प्रतिवद्धता र संकल्पसहित आएकाले सहयोग गर्न सबैलाई अपील समेत गरेका छन् ।

