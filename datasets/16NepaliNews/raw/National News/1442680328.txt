
﻿संयुक्त लोकतान्त्रिक मधेशी मोर्चाको एक घटक सद्भावना पार्टीका अध्यक्ष राजेन्द्र महतो नयाँ मोर्चा बनाउने तयारीमा जुटेका छन्। संबिधानसभाबाट राजीनामा गरेर आन्दोलन चर्काउन मधेश झरेका नेता महतो बर्तमान मोर्चाबाट असन्तुष्ट रह्दै आएका छन्। गत सोमबार बीरगन्जको होटेल मकालुका उनले तीनदलले बलजफ्ती संविधान घोषणा गरेपछि नयाँ किसिमले मोर्चा बन्ने बताउदै कठोर आन्दोलनको चेतावनी दिएका थिए।

पाँच दिन नबित्दै महतो फेरि सोही होटेलमा शुक्रबार अर्को नयाँ मोर्चा बनाउनका लागि लागि बैठक गरेका हुन्। नेकपा माओबादीका मातृका यादव, तराई मधेश जागरण अभियानका संयोजक जयप्रकाश प्रसाद गुप्ता र महतोबिच शुक्रबार करिब चार घण्टा गोप्य बैठक चलेको थियो।  मधेशउपर राज्यको ब्यवहारको हामीले बिवेचना गर्& यौं, मधेश आन्दोलन कसरी अगाडि बढाइने भन्ने सन्दर्भमा गहन छलफल केन्द्रित भयो,&#39; बैठकपछि गुप्ताले भने, 

 आन्दोलनलाई नयाँ किसिमले अगाडि बढाउनु पर्ने कुरामा भने एउटै मत रह्यो। मधेशी मोचाभित्र सबैलाई एकै ठाउँमा समेट्नु पर्ने कुरामा समेत छलफल भएको उनले बताए।शनिबार हुने अर्को बैठकसंगै अगामी रणनीति तय भइसकिने उनले बताए। बैठकपछि माअेबादी नेता मात्रिका यादवले सहकार्यका लागि शर्तहरुमा छलफल भएको बताए।

  समग्र मधेश एक प्रदेश, पूर्ण रूपमा समानुपातिक समावेसी ब्यवस्था, स्वराज्य आत्मनिर्णयको अधिकार र शिक्षा तथा स्वास्थ्यको अधिकारको कुरालाई मुद्दा बनाए सहकार्य हुने कुरा मैले राखेको हो,  नेता यादवले भने,  शनिबारको अर्को बैठकपछि धेरै कुरा प्रष्टिन्छ।  नयाँ मोर्चामा संबिधानसभा बहिस्कार गरेका एकीकृत माओबादीबाट आएका नेता प्रभु साह र रामकुमार शर्मालाई समेल गरिने पनि छलफल बढेको बताइएको छ।
