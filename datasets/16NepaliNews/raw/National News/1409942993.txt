
﻿भाद्र २०, काठमाण्डौं । काठमाण्डौंको दरबारमार्ग स्थित नबिल बैंक लि.को कार्यालयमा करार सेवामा काम गरिरहेका सहयोगी तहका कर्मचारीहरुले विगत लामो समय देखि आन्दोलन गरिरहेको समाचार प्राप्त भएको छ । उनीहरुले ठेकेदारी प्रथाको अन्त्य गर्नु पर्ने, श्रम ऐन अनुसार २४० दिन पुगेका सम्पूर्ण कर्मचारीहरुलाई स्थायी गरिनु पर्ने, ठेकेदार कम्पनीहरुबाट भइरहेको श्रम शोषण बन्द गर्नु पर्ने लगायतका मुख्य जायज मागहरु राखेर आन्दोलन गरिरहेको हो । हाम्रा जायज मागहरु अविलम्व पुरा नगरे यो भन्दा सशक्त आन्दोलनको कार्यक्रम ल्याउने नेपाल राष्ट्रिय कर्मचारी संगठन नबिल बैंक लि. केन्द्रीय तदर्थ समिति, काठमाण्डौंको अध्यक्ष गणेश रानाले अनलाइन हरपललाई जानकारी गराउनु भयो ।





 
