
﻿राजविराज, ३ चैत्र । सप्तरीको कोचाबखारी गाविस १ लोखरम टोलमा बुधवार स्वास्थ्य चौकी भवनको शिलान्यास गरिएको छ ।
स्थानिय स्व. छोटकैन खत्बेले निःशुल्क रुपमा प्रदान गरेको ७ कठ्ठा जग्गामा निर्माण हुने स्वास्थ्य चौकी भवनको सांसद सकलदेव सुतिहार र शहरी विकास तथा भवन निर्माण डिभिजन कार्यालय राजविराजका प्रमुख मिलन आचार्यले संयुक्त रुपमा शिलान्यास गरेका हुन् । कुल रु.१ करोड ८८ लाखको लागतमा निर्माण हुने उक्त भवनको काम अगामी डेढ बर्षभित्रमा सम्पन्न गरिने लक्ष्य रहेको भवन निर्माणको जिम्मा लिएको मृत संजीवनि÷गहिल सन्स कम्पनि प्रा.लि राजविराजका सञ्चालक सन्तोष दासले जानकारी दिए ।
भवन शिलान्यास कार्यक्रममा शहरी विकास तथा भवन निर्माण डिभिजन कार्यालयका इन्जिनियर हरिनारायण यादव, तमलोपाका जिल्ला सचिव बौवालाल शर्मा, स्थानियबासी, दाता परिवारका सदस्य लगायतको सहभागिता रहेको थियो ।