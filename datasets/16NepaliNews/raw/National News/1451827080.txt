
﻿
सलमान खान
१९ पुस, भैरहवा । अख्तियार दुरुपयोग अनुसन्धान आयोगले नेपाल आयल निगमको भलवारी डिपोमा छापा मारेर कागजपत्रहरु नियन्त्रणमा लिएको छ ।
अख्तियारको पश्चिमाञ्चल क्षेत्रिय कार्यालयको सम्पर्क कार्यालय बुटवलले भलवारी डिपोमा छापा मारेको हो । इन्धन आपुर्ति तथा वितरणसँग सम्बन्धित रअन्य शाखाका कागजपत्रहरु नियन्त्रणमा लिइएको अख्तियारको सम्पर्क कार्यालय बुटवलका प्रमुख एवं प्रहरी उपरीक्षक उमेश राज जोशीले अनलाइनखबरलाई बताए ।
अख्तियारको टोलीले भलवारी डिपोको लेखा शाखा लगायत विभिन्न शाखा अनुगमन निरिक्षण गरी कार्यालयको विभिन्न रबर स्टयाम, प्याड र केही कर्मचारीको व्यक्तिगत फाइल समेत नियन्त्रणमा लिइएको छ । भलवारी डिपोबाट नियन्त्रणमा लिइएको कागजपत्रहरु अध्ययन अनुसन्धान भइरहेको प्रमुख जोशीले बताए ।
तेल वितरणमा अनियमितता भएको देखिएपछि आयल निगमले डिपोका तत्कालीन प्रमुख दिनेशकुमार यादवलाई केन्द्रमा तानेको थियो ।
००००