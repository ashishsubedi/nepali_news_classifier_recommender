
﻿
३ पुस, काठमाडौं । आज काठमाडौंबाट प्रकाशित हुने राष्ट्रिय दैनिकहरुले पहिले संविधान संशोधनबारे निर्णय गरेपछि मात्रै निर्वाचन प्रक्रियामा जानुपर्ने सत्तारुढ पार्टीको अडानलाई प्रमुखताका साथ फ्रन्टपेजमा छापेका छन् ।
कान्तिपुर राष्ट्रिय दैनिकले दाहाल र देउवालाई उदृत गर्दै संशोधन फिर्ता नहुने र नरोकिनेबारे मधेसी मोर्चालाई जानकारी गराएको समाचार छापेको छ । उसले पाँच बजेसम्म ओपिडी सञ्चालन गर्नुपर्ने अस्पतालहरुमाथिको निर्देशन पालना नभएको समाचारलाई पनि फ्रन्टपेजमा स्थान दिएको छ ।
सरकारले तोकेको एमबिबिएस शुल्कमा भर्ना लिन निजी कलेजहरुले आनाकानी गरिरहेको र बढ रकम असुल्न चलखेल गरिरहेको समाचार आजको नागरिक दैनिकले फ्रन्टपेजमा छापेको छ ।
त्यस्तै आजको अन्नपूर्ण पोष्टले सरकारले संशोधन प्रक्रिया अघि बढाउनेबारे मोर्चालाई आश्वासन दिएको समाचार छापेको छ ।
गोरखापत्र दैनिकले भने निर्वाचन कानून संसदको प्रथमिकतामै नपरेको समाचार फ्रन्टपेजमा प्रकाशित गरेको छ ।
राज्य पुनःसंरचना आयोगको प्रतिबेदन नबुझ्न सत्तारुढ र मोर्चाबीच सहमतिबारेको समाचार आजको नयाँ पत्रिका दैनिकले प्रकाशन गरेको छ ।





 