
﻿काठमाडौं । संघीय मामिला तथा स्थानीय विकास मन्त्री कमल थापाले स्थानीय निकायबाट हुने सेवा चुस्त दुरुस्त बनाउन मन्त्रालय प्रतिवद्ध रहेको बताएका छन् ।
मन्त्रालयको दोस्रो चौमासिक समीक्षा तथा मन्त्रालयस्तरीय विकास समस्या समाधान समितिको आइतबार सम्पन्न वैठकमा मन्त्रालयको समस्याको समाधान संयन्त्र निर्माण गरी अनुगमन समिति गठन गर्न आग्रह समेत गरे । त्यसैगरी उनले विभागमा बजेट तथा कार्यक्रमसँग सम्वन्धित कुनै समस्या भएमा तत्काल उचित विधि र प्रक्रियामार्फत समाधन गर्न समेत निर्देशन दिए ।
मन्त्रालयको कुल वजेट मध्ये २६ अर्ब ५६ करोड ६९ लाख ५ हजार खर्च भएको छ । चालु आर्थिक वर्षम ७७ अर्ब २३ करोड ९३ लाख ८ हजार रुपैयाँ विनियोजन भएको छ ।
थापाले जिल्ला, नगरपालिका तथा गाउँ विकास समितिको संक्षिप्त विवरण पुस्तिकासमेत विमोचान गरेका थिए । कार्यक्रम तथा आयोजना कार्यान्वयनका क्रममा देखा परेका समस्याहरुको पहिचान गरी उक्त समस्या समाधान गर्न सुझावसहितको विकल्प समेत प्रस्तुत गरिएको थियो ।
सचिव महेन्द्रमान गुरुङले मन्त्रालयमा देखिएको समस्या आन्तरिक तवरबाट समाधान गर्नुपर्ने बताए ।