
﻿काठमाडौं, । एनेकपा माओवादीका अध्यक्ष पुष्पकमल दाहालले मुलुक भित्र र बाहिरबाट नै राष्ट्रिय सहमतिको सरकार निर्माण हुन नदिने चलखेल भइरहेको बताएका छन् ।एमाओवादीले राजधानीमा आयोजना गरेको  नेपालको संविधान र कार्यान्वयनका चुनौति  विषयक अन्तरक्रियात्मक कार्यक्रममा बोल्दै प्रचण्डले भने सहमतीय सरकार गठनको प्रयास बिरुद्ध भइरहेका चलखेलले अन्ततः देशमा अस्थिरता निम्त्याउनेछ ।

जस्ले मुलुकको हरेक नागरिकलाई असर गर्ने उनको दाबी छ । सो अवसरमा प्रचण्डले आन्दोलनरत दलका जायज माग संविधान संशोधन मार्फत समाधान गर्न सकिने भन्दै उनले संविधान कार्यान्वयनका लागि सहमतीय सरकार आवश्यक हुने बताए ।
