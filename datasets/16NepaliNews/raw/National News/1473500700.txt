
﻿२५ भदौ, काठमाडौं । प्रधानमन्त्री पुष्पकमल दाहाल प्रचण्डले विज्ञानले मात्रै विकासलाई सुनिश्चित गर्ने बताएका छन् । गणित र विज्ञानलाई जनताको आकांक्षा र समृद्धिसँग जोड्नुपर्ने प्रधानमन्त्रीको भनाइ थियो ।
शनिबार गणित विषयमा विशेषज्ञता हासिल गरेका गणितिज्ञहरुको टोलीले प्रधानमन्त्री प्रधानमन्त्री प्रचण्डसँग भेट गरी  गणित शिक्षालाई सरकारी प्राथमिकतामा राख्न आग्रह गरेको छ ।
प्रा.डा. राममान श्रेष्ठको नेतृत्वमा प्रधानमन्त्रीलाई भेट्न पुगेको विज्ञहरुको टोलीले देशभरीका गणितिज्ञहरुलाई अभिनन्दन गर्ने तयारी गरेको छ ।
टोलीमा नेपाल गणित केन्द्र, नेपाल गणित समाज, गणित शिक्षा परिषद् र गणित शिक्षा महिला समाजका प्रतिनिधिहरु सहभागी थिए । गणित शिक्षामा ५० वर्ष अनवरत् सेवा गरेका र ७५ वर्ष उमेर पार गरेका गणित शिक्षक र अन्वेषकहरुलाई सम्मान गर्ने संस्थाको योजना रहेको टोलीले जानकारी गराएको थियो ।