
﻿काठमाडौँ,  एकीकृत माओबादीको तर्फबाट प्रत्यक्ष तर्फबाट गोरखा क्षेत्र नं एक बाट निर्वाचीत डा. बाबुराम भट्टराईले पार्टी र संसद त्यागेकाले उनको ठाँउमा सांसद कृष्ण धिताललाई जिम्मेवारी दिइएको छ । धिताल समानुपातिक तर्फबाट सांसद छन् । एमाओबादी गोरखा जिल्ला कमिटी बैठकले भट्टराईका ठाँउमा धिताललाई जिम्मेवारी दिएकोे बताइएको छ ।एमाओबादी गोरखाले बाबुरामले गठन गर्न लागेको भनिएको नयाँ शक्तिको कुनै तुक नरहेकोे निष्कर्ष पनि निकालेको छ ।

 एमाओबादी गोरखाले पत्रकार सम्मेलन गरी भट्टराईले गोरखा क्षेत्र नं. १ का जनताप्रति गम्भिर बिश्वासघात गरेको आरोप लगाएको छ । पत्रकार सम्मेलनमा केन्द्रिय कमिटीका मुख्य सचिव तथा पोलिटब्यूरो सदस्य हितराज पाण्डेले जनयुद्ध, शान्ति प्रक्रिया र जनताप्रति नेता भट्टराईले बिश्वासघात गरेको आरोप लगाए । भट्टराई बिचार समूहमा लागेका गोरखाका एमाओबादी कार्यकर्ता यसअघि नै नयाँ शक्ति गठनको प्रक्रियामा जुटिसकेका छन् । 
