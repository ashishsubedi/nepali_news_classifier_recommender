
﻿राजविराज, १६ असोज । सुनसरीको मधेसा–४ घोपालीमा आइतबार म्यजिक भ्यानको ठक्करबाट मोटरसाइकलमा सवार एक दम्पतीको मृत्यु भएको छ । मृत्यु हुनेमा सप्तरी लोहजरा–८ बस्ने ४० बर्षिय मोहमद अली हुसेन र पछाडि सवार उनकी श्रीमती नुर्जना खातुन रहेकी छिन् ।
बिहान ९:१५ बजेतिर पूर्वबाट पश्चिमतर्फ जाँदै गरेको स१झ ३३८ नम्बरको म्याजिक भ्यानले उनीहरु सवार स३प ११८७ नम्बरको मोटरसाइकललाई ठक्कर दिएको थियो । ठक्करबाट गम्भिर घाइते भएका दुबैको उपचारकालागि धरान लैजाने क्रममा बाटोमै मृत्यु भएको हो । ठक्कर दिने भ्यानका चालकलाई जिल्ला प्रहरी कार्यालय सुनसरीले नियन्त्रमा लिएको छ ।