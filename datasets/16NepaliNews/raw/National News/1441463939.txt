
﻿वीरगन्ज संयुक्त लोकतान्त्रिक मधेसी मोर्चाको आन्दोलनका क्रममा बीरगन्जमा मारिएका ५ जनाको शव यात्रा गरिएको छ। नारायणी उपक्षेत्रीय स्पतालको प्रागंणबाट शनिबार ११ बजे सुरु भएको शवयात्रा बीरगन्ज नगर परिक्रमा गराएइको थियो। अनिशिच्तकालीन कफ्र्यु र निषेधित क्षेत्र घोषणा गरिएको बीरगन्जमा शव यात्रामा हजारौंको सहभागीता थियो। कृष्णजन्माष्टमीको लागि बिहान ९ बजेदेखि दिउसो १२ बजेसम्म स्थानीय प्रसाशनले कफ्र्यु फिर्ता लिए पनि शव यात्रामा हजारौंको सहभागीता भएपछि प्रशासनले कफ्र्यु फिर्ता अवधि लम्ब्याएर दिउसो २ बजेसम्म पुर्याइएको छ। शवयात्रामा मधेशी नेता तथा कार्यकर्ता, नागरिक अगुवा, उद्योगपति, बिभिन्न पेशाकर्मी र सर्वसधारणको उपस्थिति थियो।

गत सोमबार र मंगलबार सूरक्षाकर्मीको गोलीले मारिएका पाँच जनाको शनिबार बीरगन्जमा निकालिएको शवयात्रा । हजारौंको सहभागीता रहेको शवयात्रामा सुरक्षाकर्मी भने देखिएनन् । भीडमा उत्तेजना फैलिन सक्ने खताराले स्थानीय प्रसाशनले खास खास ठाउँमा मात्र सुरक्षाकर्मी खटाएको छ । खास गरी निषेधित क्षेत्र घोषित एरिया र सडक भएर शव यात्राको मार्ग तय गरिएपनि कुनै अप्रिय घटना भने घटेको छैन् ।

शुक्रबार बसेको जिल्ला सुरक्षा समिति पर्साको बैठकले गरेको निर्णय अनुसार मृतकलाई सहिद घोषणाका लागि जिल्ला प्रसाशन कार्याललय, पर्साले गृह मन्त्रालयमा सिफारिस गरेपछि शनिबार पोष्टमार्टमपछि अन्त्येष्टि गर्न लागिएको हो। आन्दोलनमा मारिएकाहरुको शव सहिद घोषणा र उचित क्षतिपूर्ति लगायतका माग राखि आन्दोलनकारी पक्ष र मृतकका आफन्तले लैजान मानेका थिएनन्। नारायणी उप क्षेत्रीय अस्पतालको आकास्मिक कक्षमा राखिएका शवबाट दुर्गन्ध आउन थालेको थियो ।

गत सोमबार सुरक्षाकर्मीको गोली लागेर वीरगन्ज, २५ जगरनाथपुरका दिलिप चौरसिया मारिएपछि बन्द समर्थकहरुले मंगलबारदेखि उग्र प्रदर्शन थालेका थिए। त्यसपछि मंगलबार बेग्लाबेग्लै ठाउँमा भएको दोहोरो झडपमा सुरक्षाकर्मीको गोली लागेर वीरगन्ज २५ मनियारीका धर्मराज सिंह, वारा प्रसौनी ८ का दिनानाथ साह, जयप्रकाश साह तेली र वीरगन्ज  १९ घुसुकपुरका सोहन साह मारिएका थिए। उनीहरुलाई सहिद घोषणाका साथै आश्रति परिवारलाई राहत तथा आर्थिक सहायता उपलब्ध गराउन सिफारिस गरिएको सहायक प्रमुख जिल्ला अधिकारी अनुज भण्डारीले बताए । उनका अनुसार झडपमा घाइतेलाई निशुल्क उपचारका लागि समेत सिफारिस भएको छ ।
