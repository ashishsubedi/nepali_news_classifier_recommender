
﻿
	
		
			
			काठमाडौं, चैत्र ३- नेकपा माओवादीका उपाध्यक्ष सिपी गजुरेलले नेकपा एमाओवादीसँग तत्काल पार्टी एकीकरण असम्भव रहेको दावी गरेका छन् ।  मंगलबार बिहान सिन्धुलीमाढीमा आयोजित पत्रकार भेटघाट कार्यक्रममा उपाध्यक्ष गजुरेलले पत्रकारहरुसँग बोल्दै एमाओवादीसँग तत्काल पार्टी एकीकरण नहुने बताएका हुन् । पार्टीभित्र कार्यगत एकताका लागि छफल सुरु भएपनि पार्टी एकीकरण तत्काल नभइहाल्ने उनको भनाइ छ । अहिलेको राजनीतिक आवश्यकता भनेको फुट र विभाजनमा पुगेका माओवादीहरु एक हुनुपर्ने हो । यो देशको बाध्यता पनि हो भन्दै नेता गजुरेलले दुई दलबीचको

			
			 कार्यगत एकतासमेत नभएकाले तत्काल पार्टी एकीकरण भइहाल्छ भन्ने नरहेको पनि बताए । उनले पार्टी एकीकरण आवश्यक भइसकेको उल्लेख गरे । शान्तिप्रकृया भंग हुने अवस्थामा पुगेको बताउँदै गजुरेलले नागरिक अधिकार र स्वाधिनताको रक्षार्थ माओवादीहरु एक भई अघि बढ्नुपर्ने उनको भनाइ छ ।कांग्रेस एमाले र सर्वोच्च अदालतका कारण देशमा नयाँ परिस्थिति आएकाले यो अवस्थामा माओवादीहरुविच एकीकरण आवश्यक भएको गजुरेलको दाबी छ । पार्टीमा देखिएको कार्यदिशा र नेतृत्वबारे सहमति जुटेमात्र एमाओवादीसँग एकीकरण सम्भव हुने उनको भनाइ छ ।

			
			दश वर्षे द्धन्दबाट शान्ती पुर्ण राजनीतिमा प्रवेश गरेको तत्कालीन माओवादी दल पहिलो संविधानसभा चुनाव २०६४ को चुनावमा पहिलो दल हुन सफल भएको थियो । तर नेताहरुबीचको मनमोटावका कारण दोस्रो संविधानसभाको चुनाव २०७० सम्म आइपुग्दा माओवादी दल टुक्रिएर अहिले ६-७ चिरामा बिभाजन भैसकेको छ ।

			विभाजीत भएर उद्धेश्य प्राप्त गर्न सकिन्न भन्ने अनुभव प्राप्त भैसकेपछि विभाजित माओवादी दलका नेता तथा कार्यकर्ताहरुले आआफ्ना दलका सस्थापन पक्षलाई पार्टी एकीकरणका लागि दवाव दिइरहेका छन् । दवाव सरुप ती दलका दोस्रो तहका नेताहरुले चैत्र २ गते काठमाडौंमा पार्टी एकीकरणका लागि दवाव दिने उद्धेश्यका साथ बृहत कार्यक्रम समेत आयोजना गरेका छन् । 
			
		
		
		
	


 
