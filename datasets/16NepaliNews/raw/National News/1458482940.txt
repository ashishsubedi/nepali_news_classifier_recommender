
﻿बाराको पथलैयामा रहेको औषधि विभागको गोदाममा आगलागी भएको छ ।
पथलैया चोकबाट पश्चिमपट्टी रहेको विभागको गोदाममा बिहान ९ बजेदेखि भएको आगलागी अहिले सम्म नियन्त्रणमा आउन सकेको छैन ।
कलैया, वीरगन्ज र हेटौडाबाट गएका ४ वटा दमकल, दुईवटा डोजर सहित नेपाल प्रहरी, सशस्त्र प्रहरी र स्थानीय वासिन्दाको सहयोगमा आगलागी नियन्त्रणमा लिने प्रयास भईरहेको इलाका प्रहरी कार्यालय सिमराका प्रहरी निरीक्षक पुरुषोत्तम खड्काले जानकारी दिए ।
आगलागीबाट गोदाममा रहेको लिटो, मच्छरदानी, भ्याक्सिन, परिवार नियोजनका साधनहरु लगायतका सामानहरु जलेर नष्ट भएको स्थानीय संचाकर्मी प्रकाश लम्सालले बताए ।
विभागको सातवटा गोदाममध्ये एउटा गोदाममा आगलागी भएको हो । पथलैयाको गोदामबाट मुलुकभर औषधिको आपूर्ति हुँदै आएको छ । आगलागीको कारण समेत खुल्न सकेको छैन् ।सुरेश बिडारी, वीरगञ्ज
  औषधि विभागको गोदाममा आगलागी      