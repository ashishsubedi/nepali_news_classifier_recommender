
﻿राजविराज, २१ साउन । सप्तरीको को.बर्साइन र कोइलाडीका हरुवा–चरुवा बाढी पीडित परिवारलाई शुक्रवार राहत वितरण गरिएको छ ।
द फ्रिडम फण्डको सहयोगमा मानव अधिकार तथा ग्रामिण युवा परिवर्तन (हुर्क) नेपाल र तपेश्वरी समाज कल्याण संघ सप्तरीद्वारा राहत वितरण गरिएको हो । जस्ता ४४ परिवार, त्रिपाल, सुतीको साडी, गम्छा र गञ्जी १५६ परिवार तथा ५ ओटा समूहलाई कल वितरण गरिएको हुर्क नेपालका अध्यक्ष पार्थो सरकारले जानकारी दिएका छन् ।
राहत वितरण कार्यक्रमका सांसद रञ्जित कर्णले समेत सहयोग गरेको उनले जानकारी दिए । । राहत पाएपछि बाढीपीडित हरुवा–चरुवाहरुले खुशी व्यक्त गरेका छन् ।