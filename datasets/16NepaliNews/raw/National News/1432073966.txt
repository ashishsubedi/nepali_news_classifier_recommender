
﻿ताप्लेजुङ : आगलागी भएर ताप्लेजुङ सदरमुकामको प्रमुख व्यपारिक केन्द्र तोक्मेबजार ध्वस्त भएको दुई महिना लाग्दा पनि क्षतिपूर्ति तथा अस्थायी पुनर्वासका लागि कतैबाट पहल नभएको भन्दै जनताले सभासद्लाई थुनेका छन् । जिल्ला विकास समितिको सभाहलमा आयोजित सर्वपक्षीय भेलामा सहभागी भएका सभासद्लाई अग्नीपीडितले हलभित्रै थुनेर नाराबाजी गरेका हुन् ।

 ताप्लेजुङका सभासदद्धय डम्वरध्वज तुम्हाम्फे र भुपेन्द्र थेवेसहित विभिन्न दलका नेताहरुलाई ढोका थुनेर पुनवासको निकास दिन अग्नीपीडितले दबाब दिएका हुन् । समस्या समाधानमा पहल गर्ने आश्वासन दिएपछि अग्नीपीडितले आधा घन्टापछि ढोका खुलेका थिए। 
 
पुनर्बासको माग गर्दै उनीहरुले सभासद् सहित प्रमुख जिल्ला अधिकारी डमरुप्रसाद निरौला, विभिन्न कार्यालयका कार्यालय प्रमुख र जिल्लाका राजनितिक दलका प्रतिनिधि एवं प्रमुखहरुलाई नगरपालिकाको मापदन्ड अनुसार घर बनाउन पाउनुपर्ने माग गर्दै छलफलस्थलमै वाहिरवाट ढोका लगाइदिएका हुन् ।
