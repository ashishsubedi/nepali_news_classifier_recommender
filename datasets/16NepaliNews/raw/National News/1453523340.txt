
﻿
९ माघ, कपिलवस्तु । सरकारले तोकेको उखुको मूल्य दिन कपिलवस्तुका किसानले माग गरेका छन् । किसानहरुले नेपालकै ठूलो चिनी मिल महालक्ष्मी सुगर्स मिलको कार्यालयमा गएर उखुको मूल्य दिन माग गरेका हुन् ।
नेपाल सरकारले यो बर्ष उखुको मुल्य प्रति क्वीन्टल चार सय ४८ तोकेको छ भने गत बर्ष चार सय ६१ त केको थियो । किसानहरुले गत बर्षको पनि भुक्तानी नपाएको बताएका छन । वर्ष भरिको लगानी गरेको खेतीको रकम विक्री गरेको दुई बर्ष कुरेर रकम पाउनुपर्दा आफुहरुलाई समस्या परेको किसानहरुले गुनासो गरेका छन । कपिलवस्तु किसान संघ र जवाभरीमा रहेको महालक्ष्मी सुगर मिल सञ्चालकसँगको छलफलमा उनीहरुले तत्काल रकम दिन अनुरोध गरेको वताएका छन ।
विरपुरका भिमसेन पालले जवाभारीमा रहेको महालक्ष्मी सुर्गस मिलले भारतवाट आएको उखुको रकम तत्काल तिर्ने तथा नेपाली किसानहरुले विक्री गरेको रकम नर्तिने गरेको आरोप लगाए । महालक्ष्मी सुगर मिलले गत बर्षको समेत मुल्य तिर्न बाकीँ रहेकोले तत्काल रकम दिन किसानहरुले माग गरेका छन ।
नेपालवाट मात्र उखुको मात्रा पुरा नभएकोले भारतवाट उखु माग गर्नु परेको र विदेशीहरुलाई तत्काल रकम दिनुपर्ने वाध्यता रहेको महालक्ष्मी सुर्गस मिल सञ्चालकले बताएका छन । कपिलवस्तु किसान सघका अध्यक्ष अनुप चौधरीले वास्तविक रुपमा काम गर्ने किसानहरुले तत्काल रकम नपाउदा समस्या परेको बताए ।
सनिउल्ला धोबीबाट