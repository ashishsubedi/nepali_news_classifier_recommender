
﻿१३ माघ, काठमाडौ । धेरै भ्रष्टाचार हुने मुलुकको सूचीमा परेको नेपालको अबस्था हरेक बर्ष खस्किदै गइरहेको छ । भ्रष्टाचार विरुद्धको अन्तराष्ट्रिय संस्था ‘ट्रान्सपरेन्सी इन्टरनेशनल’ जारी गरेको सूचकांकअनुसार सन् २०१५ मा नेपालमा भ्रष्टाचार झनै बढेको पाइएको छ ।
यो अबधिमा नेपाल भ्रष्टाचार सूचकांकमा चार स्थान तल झरेको छ । सन् २०१४ मा नेपाल १२६ स्थानमा रहेको नेपाल गत बर्ष चार स्थान तल झर्दै १३० औं नम्बरमा पुगेको छ ।
सन् २०१२ मा १३९ औं स्थानमा रहेको नेपाल नेपाल सन् २०१३ मा केही सुधार भइ ११६ औं स्थानमा उक्लिएको थियो । तर, सन् २०१४ मा पुनः १० स्थान तल झर्दै १२६ औं स्थानमा पुगेको थियो ।
ट्रान्सपरेन्सी इन्टरनेशनलले नेपालमा गरेको सर्वेक्षण र अन्य बिभिन्न संस्थाका सूचकांकसमेतलाई आधार मानेर हरेक बर्ष यस्तो सूची सार्वजनिक गर्ने गर्दछ ।सबैभन्दा धेरै भ्रष्टाचार हुने १० मुलुक
सूचकांकमा सवैभन्दा धेरै भ्रष्टाचार हुने मुलुकको सूचीमा पहिलो नम्बरमा परेको छ, सोमालिया । उत्तर कोरिया, अफगानिस्तान, सुडान, दक्षिण सुडान, एंगोला, लिबिया, इरान, भेनेजुएला, गुनिबिसाउ र हैटी रहेका छन् ।
भ्रष्टाचारका निवारणका सवै सूचकमा राम्रो अंक ल्याउने अर्थात सवैभन्दा कम भ्रष्टाचार हुने मुलुकको पहिलो स्थानमा युरोपेली मुलुक डेनमार्क परेको छ । दोस्रोमा फिनल्याण्ड, तेस्रोमा स्वीडेन, चौथोमा न्यूजिल्याण्ड, पाँचौमा नेदरल्याण्ड, छैटौंमा नर्वे, सातौं स्वीटजरल्याण्ड, आठौं सिंगापुर, नवौं क्यानडा र दशौं स्थानमा जर्मनी रहेका छन् ।