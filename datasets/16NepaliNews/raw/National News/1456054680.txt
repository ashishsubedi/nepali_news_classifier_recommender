
﻿९ फागुन, काठमाडौं । नेकपा एमालेका उपाध्यक्ष वामदेव गौतमले संविधान जारी गर्ने अन्तिम तयारी हुँदै गर्दा तत्कालीन प्रधानमन्त्री सुशील कोइरालालाई हटाउने कसरत भएको बताएका छन् ।
स्व. कोइरालाको १३ औं दिनको पुन्यतिथीमा आयोजित श्रद्धान्जली सभालाई सम्बोधन गर्दै गौतमले आफ्नो पार्टीको स्थायी समितिमा सुशील सरकारबाट बाहिरिने प्रस्ताव आाएको बताए ।
उनले बताए अनुसार एमाले सरकारबाट बाहिरिने र कोइरालाले राजीनामा नदिए अविश्वासको प्रस्ताव लैजाने तयारी थियो ।
तर, आफूले असफल बनाएको दाबी गर्दै तत्कालीन उपप्रधान तथा गृहमन्त्री रहेका गौतमले भने, ‘लगतभग पक्का भएको थियो, एमाले सरकारबाट हट्ने र सुशीलजीले राजीनामा नगरे अविश्वासको प्रस्तावमा जाने । तर, मैले असफल गराएँ ।’
उनले अघि भने, कांग्रेसभित्र धेरै खेल भए, सबै सड्यन्त्र मुलक थिए । तर असफल बनायौं । त्यसको मुख्य नायक सुशलि कोइराला हो ।