
﻿काठमाडौं,३ फाल्गुन ।

सत्तापक्ष र प्रमुख प्रतिपक्षबीच संवैधानिक नियुक्तिमा भागभण्डा मिलेपछि संवैधानिक निकायका रिक्त पदप्र्ति हुने भएको छ । सत्तापक्षसँग वार्ताको बहिस्कार गर्र्दै आन्दोलनमा गएका प्रमुख प्रतिपक्ष दलका नेता तथा एमाओवादी अध्यक्ष प्रचण्ड र प्रधानमन्त्री सुशील कोइरालाबीच भागबन्डामा सैद्धान्तिक सहमति भएको हा । शनिबार प्रधानमन्त्री निवास बालुवाटरमा भएको वार्तामा उक्त सहमति भएको थियो ।

लोकसेवा आयोग सोमबारदेखि पदाधिकारीविहीन हुँदैछ। प्रचण्डको प्रस्तावलाई प्रधानमन्त्रीले सत्तापक्षसँग छलफल गर्ने बताएका थिए । लोकसेवामा अध्यक्ष र चार सदस्य रहने कानुनी व्यवस्था छ भने अख्तियारमा प्रमुख आयुक्त र चार आयुक्त नियुक्त गर्ने चलन छ।

अख्तियारमा प्रमुख आयुक्त र एक जना आयुक्तको नियुक्ति यसअघि नै भइसकेको थियो । बाँकी तीन आयुक्त मा कांग्रेस, एमाले र एमाओवादी सिफारिसमा गर्ने समझादारी भएको छ। लोकसेवामा पनि अध्यक्ष कांग्रेस सिफारिसमा र बाँकी सदस्य तीन दलबीच भागबन्डा गर्ने सहमति भएको छ।

 
