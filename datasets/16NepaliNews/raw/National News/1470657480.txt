
﻿२४ साउन, काठमाडौं । नेपाली खेलकुदमा फिटनेसको नियमित कार्यतालिका छैन । बर्षको दुई महिना खेल्ने र १० महिना खालि बस्नुपर्ने नियतिका बीच खेलाडीको फिटनेस तल्लो प्राथमिकतामा पर्दै आएको छ ।
फिटनेसको मामलामा नेपाली फुटबल खेलाडी पनि प्रश्नको घेरामा पर्ने गरेका छन् । फिटनेस कमजोर भएकाले नै उनीहरु पुरा अवधि मैदानमा टिक्न नसक्ने गरेको आरोप लाग्छ । खेलको सुरुवातमा उत्कृष्ट प्रदर्शन गर्ने र बलमाथि नियन्त्रण कायम राख्ने नेपाली टोलीको प्रदर्शन ६०/६५ मिनेटपछि सुस्ताउँदै जान्छ ।
नेपाली फुटबल टोलीको फिटनेस हेर्नेगरी पछिल्लो तीन बर्षदेखि फिजियोको रुपमा कार्यरत छन् सुरज भुसाल । सन् २०१३ मा भारतबाट फिजियोथेरापिष्टमा मास्टर्स गरेर आएलगत्तै उनले नेपाली टोलीको फिजियोको जिम्मेबारी सम्हाल्ने मौका पाए । त्यसपछि उनले राष्ट्रिय लिग च्याम्पियन थ्रीस्टार क्लबमा पनि फिजियोको जिम्मेवारी लिएका छन् ।
स्पोर्ट इन्ज्यूरी पढेर आएका भुसाल सीमित साधन र श्रोतका बाबजुद नेपाली फुटबल खेलाडीको फिटनेस स्तर उकास्न प्रयासरत छन् । हालै एन्फाको स्थाई फिजियो बनेका उनले आफ्नो अनुभव यसरी व्यक्त गरेः

खेलकुदमा तीन एल् अर्थात मेडिकल, फिजिकल र टेक्निकललाई महत्वपुर्ण मानिन्छ । जब खेलाडी मेडिकल हिसाबले अयोग्य छ भने ऊ कुनै हालतमा खेल्न सक्दैन  । यदि उसमा फिजिकल समस्या छ भनेपनि खेल्न सक्दैन । टेक्निकल समस्या त्यसपछि आउँछ । तर, नेपालमा ठिक उल्टो छ । मेडिकल पार्ट यहाँ मात्र नभएर दक्षिण एसियामै अपेहलित छ ।
खराब मैदानमा चोटको जोखिम 
फुटबल खेलाडीका लागि मैदानको स्तरले निक्कै प्रभाव पार्छ । दशरथ रंगशाला र एन्फा कम्प्लेक्सको कृत्रिम घाँसे मैदानलाई बिर्सने हो भने उपत्यका र मोफसलका मैदानको अवस्था निक्कै नाजुक छ ।
मैले खेलाडीहरुलाई जहिले पनि भन्ने गरेको छु कि मोफसलमा हुने ‘भाले गोल्डकप’ (पहिलो पुरस्कार भाले भएको प्रतियोगिता) कम्तिमा राष्ट्रिय टोलीबाट खेलिसकेको खेलाडीले खेल्न हुन्न । स्तरीय प्रशिक्षण गरिरहेको खेलाडीले स्थानीय खेलाडीसँग खेल्दा डरलाग्दो ट्याकल ब्यहोर्नुपर्छ । यसबाट राम्रा खेलाडीहरु चोटग्रस्त हुने खतरा हुन्छ ।
नेपालका कतिपय मैदानमा घाँस नै छैनन् । घाँस नभएको मैदानमा चोटको सम्भावना धेरै हुन्छ । फुटबलमा घुँडाको चोटलाई बढी गम्भीर मानिन्छ । त्यस्तो मैदानमा घुँडामा चोट लाग्न सक्छ ।
हामीसँग अन्तर्राष्ट्रिय स्तरका दुई खेल मैदान छन् । दशरथ रंगशालाको मैदान प्राकृतिक छ भने सातदोवाटोको मैदानमा कृतिम घाँस छ । बिदेशमा प्राकृतिक मैदानमा खेलिरहेका खेलाडी कृतिम मैदानमा खेल्न रुचाउँदैनन् । तर, यो प्रमाणित भइसकेको छ कि कृत्रिम या प्राकृतिक जस्तो मैदान भए पनि खेलाडीको प्रदर्शनमा असर गर्दैन । युरोपका फुटबल क्लबहरुले अहिले युवा टोलीलाई दुवै मैदानमा प्रशिक्षण गराउन थालेका छन् ताकी अवको पुस्ताले प्राकृतिक र कृतिम मैदानमा फरक महसुस नगरुन् ।
नेपालमा एकपटक सिरियस इन्ज्यूरी भएका खेलाडी मैदानमा फर्केर करिअर अगाडि बढाएको उदाहरण कमै पाइन्छ
चोटपछि खेलाडीको पुनरागमन 
मैदानमा एकपटक चोट लागेपछि खेलाडीहरु कहिल्यै खेलमा फर्कन नसक्ने भन्ने हुँदैन । दीर्घ रोगी तथा क्यान्सरको बिरामी भएमा अर्कै कुरा हो । तर, मैदानमा लाग्ने चोट जस्तोसुकै अवस्थामा पनि निको हुन्छ ।
तर, नेपालमा भने फरक अवस्था छ । एकपटक सिरियस इन्ज्यूरी भएका खेलाडी मैदानमा फर्केर करिअर अगाडि बढाएको उदाहरण कमै पाइन्छ यहाँ । यस्तो किन त ?
सबैभन्दा पहिले त नेपालमा स्पोर्टस रिहाव सेन्टरको अभाव छ, जहाँ घाइते खेलाडीलाई शारीरिक र मानसिक रुपमा तयार बनाइन्छ ।
गम्भीर चोट (जसलाई चिकित्सकीय भाषामा एच्सियल इन्ज्यूरी भनिन्छ) लागेका खेलाडी छिटोमा ६ महिना र ढिलोमा १ बर्षभित्र मैदानमा फर्कनुपर्छ । तर, यसका तीन चरणहरु हुन्छन् ।
१. क्लिनिकल सर्जरीः स्पोर्टस् सर्जनले खेलाडीको क्लिनीकल सर्जरी गर्दछ । स्पोर्टस चिकित्सक र अन्य चिकित्सकमा फरक के हुन्छ भने स्पोर्टस चिकित्सकले शल्याक्रिया गर्दा यो बिचार पुर्‍याउँछ कि उ फेरि मैदानमा फर्कँदैछ ।
नेपालमा सबैभन्दा ठूलो समस्या भनेको स्पोर्टस डाक्टरकै अभाव छ । डाक्टर चक्रराज पाण्डेले केही हदसम्म त्यसको आवश्यकता पूर्ति गर्नुभएको छ तर, उहाँ पनि पूर्ण स्पोर्टस डाक्टर होइन । स्पोट्स सर्जनले खेलाडीको खुुट्टाको अपरेशन गर्दा उसले हाल्ने किला नै फरक हुन्छ । त्यस्तै, कति खोल्ने, कति चिर्ने, कतिसम्म चिर्दा खेलाडीलाई मैदानमा र्फकन समय लाग्छ भन्ने कुराको विचार गरेरमात्र अपरेशन गरिन्छ । त्यस्तै, किला ठोकेर मात्र हुने ठाउँमा तारले समेत बाँधिदियो भने त्यसलाई निको हुन अझै समय लाग्न सक्छ ।
सामान्यतया कुनै पनि अपरेशन गर्दा ‘के’ वायरको बढी प्रयोग हुने गर्छ । तर, खेलाडीको हकमा किला हालेर मात्र ठिक हुने ठाउँमा सो वायर पनि हालिदियो भने कुन चाँहि बढी ठिक होला भन्ने कुरा पनि ध्यानमा राख्नु पर्ने हुन्छ । त्यसले संक्रमण पनि कम गर्छ । त्यसैले एउटा आम चिकित्सकले गर्ने अपरेशन र स्पोट्र्स चिकित्सकले गर्ने अपरेशन ९० प्रतिशत एउटै हुन्छ । उसले चोटमा कस्तो तार हाल्यो, कति चिर्‍यो भन्ने नै मुख्य फरक हो ।
त्यसैले चोटग्रस्त नेपाली खेलाडीहरुलाई मेरो सुझाव यो छ कि तपाईंहरु कम्तिमा ३/४ जना डाक्टरसँगको परामर्शपछि मात्र आफ्नो शल्याक्रिया गराउनुहोस् ।
२. क्लिनिकल रिहावः कुनै पनि अपरेशन पश्चात सुन्निएका घाउलाई सुकाउनु र सुुकेको ठाउँमा ज्यान भर्नु भनेको क्लिनिकल रिह्याब हो । अपरेशन पश्चात् दुईवटा खुट्टाको मासुमा १० देखि १५ प्रतिशतले फरकपन आयो भने मात्र पनि त्यसलाई असामान्य मानिन्छ । विशेषगरी फुटबलमा दुईवटा खुट्टाको मासु बराबर हुन एकदम जरुरी छ ।
यो कुराले सामान्य व्यक्तिमा खासै असर पार्दैन । उसलाई थप उपचारको जरुरत पनि त्यति  पर्दैन । तर ऊ खेलाडी हो भने उसलाई त्यतिले मात्र पुग्दैन । उसलाई मैदानमा पुन फर्काउन पनि क्लिनिकल रिहाब जरुरी हुन्छ ।
क्लिनिकल रिहाबमा उसलाई उफार्ने काम गरिन्छ । उसलाई मैदानमा कसरी फर्काउने भन्ने हिसाबले उपचार गरिन्छ । उसको इन्डोरेन्स (सहने शक्ति) बलियो बनाउन आवश्यक हुन्छ । जस्तैः एउटा फुटबल खेलाडीलाई १२० मिनेट कुदाउनु पर्ने हुन्छ । त्यो भनेको मुटु र फोक्सोले काम गर्ने तरीकालाई बढाउनु हो ।
सामान्यतयाः खेलाडीको मुटुको धड्कन कम हुनुपर्छ । आम मानिसको हकमा हामी ७२ देखि ८० लाई सामान्य मान्छौं । तर, खेलाडीहरुमा उक्त धड्कन जति कम भयो उति नै राम्रो मानिन्छ ।
यदि उसलाई फुटबलसित अभ्यास गर्न दिइयो भने उसको खेल पनि राम्रो हुने भयो र उसले कसरी खेल्न सक्छ भन्ने पनि थाहा हुने भयो ।  त्यस्तै, स्वाट्ट घुम्दा उसको मांसपेशीमा समस्या आउन सक्छ, उफ्रँदा, खुट्टामा समस्या आउन सक्छ । त्यसको लागि पनि खेलाडीलाई मैदानमा पुनस्र्थापित गराउनु अत्यावश्यक छ । तर, पुनस्र्थापित गराउने नाममा भलिबल खेलाडीलाई फुटबलको मैदानमा खेल्न लगाउनु भनेको उसको चोटमा अझ चोट थपिदिनु हो ।
यदि एक हप्तामै चोट लागेको व्यक्ति उठेर फेरि हिड्न सक्यो भने त्यसलाई पनि सामान्य मानिन्छ । यदि सकेन भने फेरि त्यो गम्भीर चोटमा पर्दछ
३. ग्राउण्ड रिहावः नेपालमा सफल शल्यक्रिया गरिएका खेलाडीहरु मैदानमा फर्कन नसक्नुमा सबैभन्दा ठूलो भूमिका ग्राउण्ड रिहावको छ । शल्यक्रिया गरिएको खेलाडीलाई क्लिनिकल रिहावपछि मैदानमा लगेर सम्बन्धित खेलको प्रशिक्षण दिइन्छ । फुटबल खेलाडीलाई बल नियन्त्रणमा लिने, डि्रब्लिङ लगायतको प्रशिक्षण दिइन्छ र म पुनः मैदानमा फर्कनसक्छु भन्ने आत्मबिश्वास जागृत गराइन्छ ।
यति भएमा खेलाडी मैदानमा फर्कन सक्छन् र करिअर पुरानै लयमा फर्काउन सक्छन् । विदेशमा यस्ता धेरै उदाहरण छन् । नेपालमा मैले युवा खेलाडी असिमजंग कार्कीमा यो परिक्षण गरिरहेको छ । उ अहिले लगभग फिट भइसकेको छ । यदि आगामी तीन बर्ष उसले व्यवसायिक फुटबल खेल्यो भने यो प्रमाणित हुन्छ कि नेपालमा पनि एच्सियल सर्जरी गरेको खेलाडी पुनः मैदानमा फर्कन सक्छ र यस मानेमा म पनि सफल हुनेछु ।
कस्तो चोट गम्भीर र कस्तो सामान्य ? 
धेरैजसोः स्प्रेन हुनु र मर्कनुलाई हामी सामान्य चोटका रुपमा लिन्छौं । त्यस्तै इस्ट्रेन अर्थात मांशपेशीको चोटलाई पनि सामान्य भन्छौं ।  तर, त्यसको पनि पहिलो, दोश्रो र तेश्रो चरण हुन्छ । पहिलो चरण भनेको सामान्य हो । दोश्रो अलिकति गहिरो हुन्छ । त्यस्तै, तेश्रो भनेको गम्भीर अवस्था हो ।
कहिले काही ठोक्किएर पनि सुनिन्छ । त्यसलाई कन्ट्राक्ट इन्जुरी भनिन्छ । त्यसबेला घाउ सुन्निएको, दुखेको छ तर गहिरो चोट लागेको छैन भने त्यसलाई सामान्य नै मानिन्छ । तर, त्यसले भित्रै असर पारेको छ भने त्यो फेरि गम्भीर प्रकृतिको चोट मानिन्छ । त्यसैले यसलाई छुट्याउने खासै आधार हुँदैन ।
यदि एक हप्तामै चोट लागेको व्यक्ति उठेर फेरि हिड्न सक्यो भने त्यसलाई पनि सामान्य मानिन्छ । यदि सकेन भने फेरि त्यो गम्भीर चोटमा पर्दछ । त्यस्ता चोट पनि खेल अनुसार र ठाउँ अनुसार फरक हुन्छ ।
एउटा फुटबल खेलाडीलाई हातमा चोट लागेर उसको मांसपेशी नै च्यातियो भने पनि त्यसले खासै असर पार्दैन । तर, उक्त चोट खुट्टामा लाग्यो र उचित उपचार हुन सकेन भने त्यसले उसको खेलजीवन नै समाप्त बनाइदिन्छ ।
मेडिकल टिमको नाजुक अवस्था 
नेपाली फुटबल टिममा एउटा डाक्टर र एकजना फिजियोथेरापिस्ट गरी दुईजना चिकित्सक राखिएको छ । तर, अन्य खेलमा त्यो पनि छैन ।
एक सय पचासभन्दा बढी खेल संघ भएको, लाखौं खेलाडी आवद्ध भएकै खेलकुद परिषद्मा त जम्मा दुई जना फिजियोथेरापिस्ट छन् भने  अब तपाई आफै सोच्नुस् यो पर्याप्त छ कि छैन ?
अहिलेको अवस्थामा सरकारी स्तरमा खेलकुद परिषदभित्रै एउटा स्पोर्टस् ल्याव तथा पुनस्र्थापना केन्द्र हुनुपर्छ भन्ने मेरो मान्यता हो । त्यसमा खेलकुद सम्बन्धि ज्ञान भएका चिकित्सकहरुलाई आवद्ध गराउनु पर्छ ।
यदि त्यस्तो चिकित्सक नभेटिएको खण्डमा भएकै चिकित्सकलाई सक्षम बनाउन विदेशमा तालिम लिन पठाउनुपर्छ ।
मैले राष्ट्रिय टोली हेर्न थालेको धेरै भएको छैन । तीन बर्षको बीचमा मैले खेलाडीहरुमा फिटनेसबारे चेतना बढेको पाएको छु । खेलाडीहरु यति सचेत हुन थालेका छन् कि केही भइहाल्यो भने पनि राती १२ बजे फोन गरेर भएपनि आˆनो समस्या सुनाउँछन् ।
त्यस्तो बेला नजिक भएमा क्लिनिकमै बोलाउँछु । नत्र भने फोनबाटै आवश्यक सुझाव दिन्छु ।
म ५/६ महिना खेलबाट टाढा रहँदा पनि खेलाडी मसित फोन सम्पर्कमा रहन्छन् । त्यसैले म यति निश्चिन्त छु कि केही भइहाल्यो भने उनीहरुले आफ्नो कुरा मलाई चाहीँ लुकाउँदैनन् । अस्तिमात्र विक्रम लामाले मलाई फोन गरेर जण्डिस भयो भन्दा मैले सुझाव दिएँ ।
अफ सिजनको फिटनेस 
फिटनेसकै कारण खेलाडीको खेल जीवन ४/५ वर्ष लम्बिन सक्छ । फुटबलको अफ सिजन, सिजन र पि्र-सिजन हुन्छ । खेलाडीहरुले फुटबल भनेको सिजनको समयमा मात्र खेल्ने खेल भनेर हेर्नु भएन । अफ सिजनमा साइकिलिङ्ग, स्वीमिङ्ग, हाइकिङ्ग लगायतका थुप्रै गतिविधि गरेर पनि आाफुलाई फिट राख्न सकिन्छ ।
सात महिना पश्चात खेलाडी मैदानमा आउँदा उत्तिकै फिट भएर आएको खण्डमा उसलाई चोट लाग्ने सम्भावना पनि न्युन हुन्छ ।  मांशपेशीहरु त्यही अनुसार विकास हुन्छ । मांशपेशी च्यातिने सम्भावना कम रहन्छ । त्यस्तै, उसको पर्फमेन्स लेभल पनि उच्च भएर जान्छ । त्यसैले अफ सिजनमा खलाडीले आफुलाई चुस्त राख्नु पर्ने हुन्छ ।
तर, नेपालको परिप्रेक्षमा त्यस्तो पाइँदैन । धेरैजसो खेलाडी ६ महिना पश्चात मैदानमा उत्रँदा भुँडी लागेको पाइन्छ । जसले गर्दा उनीहरुलाई मैदानमा फेरि पहिलेकै अवस्थामा फर्काउन निकै गार्‍होे हुन्छ । यतिसम्म कि खेल नजिकिँदै जाँदा उनीहरुलाई खेलाउने कि फिटनेस सम्बन्धि तालिम दिने भनेर झगडा नै भइरहेको हुन्छ । त्यसैले त्यसबारे खेलाडीले पनि बुझन् पर्छ । फिटनेस लेभल कायम राख्न फुटबल नै खेल्नुपर्छ भन्ने पनि जरुरी छैन ।
पर्याप्त साधन श्रोत छैन 
फुटबल टिमको लागि चाहिने भनेको एउटा फिजियो र एउटा मेडिकल डाक्टर नै हो । मेडिकल डाक्टरमा राजु डंगोल हुनुहुन्छ । फिजियोमा म छु । भनेपछि यो पर्याप्त छ तर, प्रविधिक हिसाबले हेर्ने हो भने हामी अझै पनि अपर्याप्त छौ ।
एउटा टिममा जहिले पनि एउटा असिस्टेन्ट कोच, टेक्निकल कोच र गोलकिपर हुन्छन् । त्यस्तै, एकजना ‘किटम्यान’ हुने गर्छ । तर, नेपालको सन्दर्भमा फिजियोथेरापिस्टले नै त्यो बक्स बोक्ने हो । पर्याप्त जनशक्ति नभएको अवस्थामा त्यो बक्स डाक्टरले भए डाक्टरले नभए जो भेटियो उसैलाई बोकाउनु पर्ने स्थिति छ ।
खेलाडी कसरी निको हुन्छन् भन्नु भन्दा निको पार्न खर्च कति लाग्छ भन्नु पर्ने अवस्था छ ।  त्यसैले कतिपय खेलाडीलाई चोट लुकाउनु पर्ने बाध्यता समेत छ
त्यस्तै, मैदानमा जाँदा हामीमात्र गएर भएन । केही सामग्री पनि साथै लैजानु पर्ने हुन्छ । जसमा हामी कमाजोर छौ ।  हामीकहाँ खेलाडीका लागि डाइटिसियन सम्म छैन भन्दा अफ्ठेरो नहोला ।
तैपनि, अहिले हामीले एन्फामा ट्रेनिङको समयमा आवश्यक पर्ने मेडिकल रुम बनाउन सफल भएका छौ । त्यसमा आवश्यक कुरा हामीले राखेका छौ । त्यसमा डे्रसिङ्गको सामानदेखि औषधी उपचारका थुप्रै सामान हामीले साथमा राखेका छौ । सामानहरु व&#2