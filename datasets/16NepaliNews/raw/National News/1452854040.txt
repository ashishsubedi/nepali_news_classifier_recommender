
﻿१ माघ, काठमाडौं । राष्ट्रपति विद्यादेवी भण्डारीले मकर सङ्क्रान्तिको अवसरमा व्यवस्थापिका–संसदमा प्रतिनिधित्व गरेका राजनीतिक दलका शीर्ष नेतालाई दिवाभोज आयोजना गरेकी छन् ।
राष्ट्रपति निवासमा आयोजित दिवाभोजमा राष्ट्रपतिले माघी पर्वको शुभकामना व्यक्त गरिन् । राष्ट्रपतिले माघी पर्वको अवसरमा संसदमा प्रतिनिधित्व गरेका दलका नेतालाई सदम्पति दिवाभोजका लागि आमन्त्रण गरेकी थिइन् ।
“कार्यक्रममा शुभकामना आदानप्रदान भयो,’राष्ट्रपति भण्डारीका स्वकीय सचिव भेषराज अधिकारीले जानकारी दिए।
दिवाभोजमा उपराष्ट्रपति नन्दबहादुर पुन, प्रधानमन्त्री केपी शर्मा ओली, उपप्रधानमन्त्रीहरु, पूर्व प्रधानमन्त्री प्रचण्ड, नेपाली काँग्रेसका उपसभापति रामचन्द्र पौडेल, नेकपा एमालेका महासचिव ईश्वर पोखरेल, तराई–मधेस लोकतान्त्रिक पार्टीका अध्यक्ष महन्थ ठाकुर, सद्भावना पाटीका सहअध्यक्ष लक्ष्मणलाल कर्ण लगायत सहभागी भएका थिए ।,रासस