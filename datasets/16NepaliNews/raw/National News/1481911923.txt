
﻿राजबिराज, ०१ पुस । ‘सुरक्षित बैदेशिक रोजगारको प्रतिबद्धता हामी सवैको एक्यबद्धता’ भन्ने मुल नाराका साथ अन्तर्राष्ट्रिय आप्रवासि कामदार दिवस २०१६ अन्र्तगत सामी हेल्भेटासको सहयोगमा सबल नेपाल राजबिराजद्वारा गाविस बभनगमाकट्टी अन्र्तगत रहेको ल.व.न.मा.बि. बभनगमाकट्टीमा अन्तर विद्यालय वक्तृत्वकला प्रतियोगिताको आयोजना गरिएको छ ।
७ विद्यालयको सहभागिता रहेको उक्त प्रतियोगितामा ल.व.न.मा.बि. बभनगमाकट्टीले प्रथम स्थान प्राप्त गरेको छ भने दोश्रोमा जनता मा.बि. बसबिट्टी तथा तेश्रो कंकालनी मा.बि. प्रोर्ताह भएको छ । बाँकी ४ वटै बिद्यालयलाई सान्तवनाको रुपमा पुरस्कृत गरिएको थियो ।
जिल्ला शिक्षा कार्यालयका श्रोत व्यक्ति रामसेवक यादवको प्रमुख आतिथ्यतामा सम्पन्न उक्त कार्यक्रममा ल.व.न.मा.बि. बभनगमाकट्टीका प्रधानाध्यापक सूर्यनारायण साहको अध्यक्षता तथा सबल नेपाल सामी परियोजना कार्यक्रम संयोजक अशोक साह, सुचना केन्द्रका कार्यक्रम संयोजक रामप्रमेश मण्डललगायतको उपस्थिति रहेको थियो । कार्यक्रमको संचालन परियोजना अधिकृत चन्दन यादवले तथा स्वागत मन्तव्य सबल नेपालका कार्यक्रम संयोजक अशोक कुमार साहले गरेका थिए ।
अन्तर्राष्ट्रिय आप्रवासन कामदार दिवस २०१६ लाई ध्यानमा राखि भोली शम्भुनाथ नगरपालिकाको बजारमा स्टल राखि विभिन्न प्रचार मुलक कार्यक्रम संचालन गरिने जानकारी सबल नेपालका कार्यक्रम संयोजक अशोक कुमार साहले गराएका छन् ।