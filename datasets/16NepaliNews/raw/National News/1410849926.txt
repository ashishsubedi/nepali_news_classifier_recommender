
﻿भाद्र ३१, काठमाण्डौं । संविधान सभा बहिष्कार गर्दै आएको शक्तिलाई संविधान निर्माण प्रक्रियामा सहभागी गराउने लक्ष सहित राष्ट्रिय राजनीतिक सर्वपक्षीय गोलमेच सम्मेलन आज गर्ने सरकारी तयारी छ । मोर्चाको प्रमुख घटक नेकपा माओवादीले भने संविधानका अन्तर वस्तु र अन्य मुद्दामा कसरी सहमति गर्ने भन्नेमा प्रमुख दलहरु बीच टुङ्गो नलागेकाले सम्मेलन प्रति संका गरेको छ । सम्मेलन तयारीका लागि प्रधान न्यायाधिश निवास बालुवाटारमा गएराती अबेर सम्म बसेको वैठक पछि माओवादी सचिव देब गुरुङले भन्नु भयो हचुवामा सम्मेलन हुने हो भने हामी भाग लिन्नौं । सम्मेलन भएमा मोर्चामा आबद्ध गणतन्त्र पक्षधर देखि जातीय र राजसंस्था पक्षधर दलहरु यसमा सहमागी हुनेछन् । संविधानको अन्तर बस्तुमा सहमति जुटाउन राजनीतिक गोलमेच सम्मेलनको माग मुख्य त नेकपा माओवादीले उठाउँदै आएको छ । दोस्रो संविधान सभा सुरु देखि नै बहिष्कार गर्दै आएको माओवादी चुनाव सम्पन्न भएको ९ महिना पछि पहिलो पल्ट संविधान सभा परिसरमा देखिने भएको छ । सम्मेलनमा सहभागीताको लागि नेकपा माओवादी नेतृत्वको मोर्चाले विभिन्न ४३ साना दलहरुको नामावली पेश गरेको थियो । विभिन्न ३० पार्टी र दुई क्षेत्रका स्वतन्त्र विजय सभासदबाट संविधान सभामा सहमागी छन् ।
