
﻿५ असोज, काठमाडौं । रक्षा मन्त्रालयमा कार्यरत कर्मचारीहरुले नेपाली सेनाको शान्ति मिसनमा आफरुहरुलाई पनि सहभागी गराउनु पर्ने माग गरेका छन् ।
रक्षामन्त्री बालकृष्ण खाँड
साथै आफ्नो छोराछोरीलाई सैनिक विद्यालय र मेडिकल कलेजमा पढाउन पाउनु पर्ने माग अघि सारेका छन् ।
आधिकारिक ट्रेड युनियन विभागीय कार्यसमितिका अध्यक्ष पू्र्णकान्त घिमिरे नेतृत्वको टोलीले रक्षामन्त्री बालकृष्ण खाँड र रक्षा सचिव श्रीधर सापकोटालाई ८ बुँदे माग पेश गरेका छन् ।
जसमध्ये पहिलो बुँदामा नै नेपाली सेना शान्ति स्थापनार्थ खटिने मिसनहरुमा रक्षा मन्त्रालय अन्तरगतका कार्यालयका कार्यरत कर्मचारी जान पाउनु पर्ने माग गरिएको छ । उनीहरुले सेनाले सञ्चालन गरेको सैनिक स्कुल र मेडिकल कलेजहरुमा सेनाका सन्ततीले जस्तै आफ्ना छोराछोरीले पनि बढ्न पाउनु पर्ने, विदेशी तालिम गोष्ठी, अवलोकन भ्रमणमा सहभागी गराउनु पर्ने माग पेश गरेका छन् ।
सेनामा कार्यरत निजामति कर्मचारीले सैनिक सरह उपचार खर्च पाउनु पर्ने, प्रशिक्षण, जोखिम भत्ता दिनु पर्ने लगायतका माग पनि रक्षा मन्त्रालयका कर्मचारीले राखेका छन् ।