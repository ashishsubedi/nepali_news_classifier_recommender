
﻿

प्रधानमन्त्री सुशील कोइराला र मधेसी जनअधिकार फोरम,नेपाल (लोकतान्त्रिक) का अध्यक्ष विजयकुमार गच्छदारबीच म्ंगलबार बिहान भेटवार्ता भएको छ। बालुवाटारमा कुनै सहयोगी नराखी दुई नेताहरु करिब १ घण्टा वार्ता चलेको थियो। वार्ता दलहरुबीचको सम्वाद, संविधान निर्माण, संविधानसभाको बैठक लगायत मुलुकका समसामयिक राजनीतिक बिषयमा केन्द्रित भएको प्रधानमन्त्रीका प्रेस सहयोगी प्रकाश अधिकारीले जानकारी दिए।
 

भेटपछि गच्छदारले वार्ता निकै सकारात्मक भएको र वार्ताबाटै सहमति कायम गर्ने प्रधानमन्त्री कोइरालाको प्रयास सार्थक हुने बताए। प्रधानमन्त्री कोइरालाले हिजो एकीकृत नेकपा माओवादीका अध्यक्ष पुष्पकमल दाहाल प्रचण्डको नेतृत्वमा रहेको मोर्चामा आवद्ध सबै राजनीतिक दल र सम्बद्ध नेताहरुलाई बार्ताबाटै सहमति बनाउन सकिन्छ भन्ने कुरामा भरोसा गर्न आग्रह गर्दै अहिले बनिरहेको संवाद,सहमति र वार्ताको बातावरणमा योगदान पुर्& याउन आह्वान समेत गरेका थिए।
 
प्रधानमन्त्री कोइरालाले जनताले अहिले आन्दोलन,डरधाक र करकाप हैन, शान्ति, स्थायित्व, लोकतान्त्रिक संविधान र विकासको चाहान राखेको हुनाले आपसी वार्ता, संवाद, सहकार्य, एकता,मेलिमिलापका माध्यमबाट संविधान निर्माण सहित मुलुकका समस्याहरुको समाधानमा सहमति कायम गर्न सबै राजनीतिक दलहरुलाई निरन्तर आग्रह गर्दै आएका छन्।


