
﻿राजविराज ११ पुस । जिल्ला दैवी प्रकोप उदार समिति सप्तरीलाई आपतकालिन समयमा सुचना छिटो पुग्ने उदेश्यले ग्रुप एसएमस सफ्टवेयर हस्तान्तरण गरेको छ ।
सोमवार दैबि प्रकोप उदार समितिको बैठकमा लुथरनको सहयोगमा कोशी पीडित समाजका निर्देशक देवनारायण यादवले हस्तान्तरण गरेका छन् । जिल्लामा वाढी पहिरो,आगलागी,सितलहर जस्ता दैबि प्रकोप आईपरेको बेला सुचना छिटो छरितो समुदायवाट जानकारी लिन सकिने बताईएको छ ।
प्रमुख जिल्ला अधिकारी तथा दैवी प्रकोप उद्धार समितिका अध्यक्ष बलेदव गौतमको अध्यक्षतामा बसेको बैठकले दैबि प्रकोप उदार अन्तर्गत रहेका युनिटहरुको बैठक बसी युनिटलाई सक्रिय बनाउने, शीतलहरमाको समयमा गरिने कार्यक्रमहरुलाई निरन्तरता दिने बैठकले निर्णय गरेको छ ।