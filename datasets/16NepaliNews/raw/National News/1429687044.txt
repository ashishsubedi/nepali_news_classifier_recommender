
﻿काठमाडौँ, ८ वैशाख - राष्ट्रिय प्रजातन्त्र पार्टीको अध्यक्ष पशुपति शम्शेर जबराले जाजरकोटमा थुप्रैको ज्यान लिने गरी फैलिएको महामारीको कारण त्यहाँका जनताले ज्यान गुमाउनु परेको र प्रताडित हुनु परेको घटनाप्रति दुःख व्यक्त गर्नुभएको छ ।

अध्यक्ष राणाले आज एक विज्ञप्ति जारी गर्दै केही दिनदेखि सो ठाउँमा फैलिएको महामारी नियन्त्रण गर्न आवश्यक तदारुकता र चासो देखाउन सरकारको ध्यानाकर्षण गराउँदै स्वास्थ्य जस्तो संवेदनशील कुरामा वर्तमान सरकार र सम्बद्ध सबै पक्षले उच्च प्राथमिकताका साथ त्यहाँका जनताको स्वास्थ्य उपचारको कार्य थालनी गर्न पार्टीका तर्फबाट आग्रह गर्नुभएको छ । विज्ञप्तिमा राप्रपाका जाजरकोट जिल्ला कार्यकर्तालाई स्वास्थ्य उपचारमा सहयोग पुर्& याउनसमेत आग्रह गरिएको छ । 
