
﻿बृजमान तामाङ, बिरेन्द्र बजार, २१ पुस । नेपाल तामाङ घेदुङ सितापुरद्वारा बिहीबार २८५३औ सोनाम (ज्या) ल्होछार मनाउन खर्च वितरण गरेको छ ।
नेपाल तामाङ घेदुङ सितापुरका अध्यक्ष भक्त बहादुर लो तामाङको अध्यक्षता तथा केन्द्रीय सदस्य भिमबहादुर घिसिङ तामाङको प्रमुख आतिथ्यमा एक समारोहको बीच ल्होछार खर्च वितरण गरेको हो । कार्यक्रममा सितापुर इकाई अन्तर्गतका ३० परिवारलाई ६३ हजार ४ सय ९४ रुपैया प्रमुख अतिथी घिसीङ र कार्यक्रमका बिशिष्ट अतिथी नेपाल तामाङ घेदुङ सप्तरीका अध्यक्ष सन्तमान गोलेले वितरण गरे । कार्यक्रममा बोल्दै घिसिङले ल्होछार खर्च वितरण गरेकोमा सितापुर इकाईको प्रसंशा गर्दै तामाङ समुदायको मौलिक सांस्कृति चार्ड जेगर्नामा ठूलो टेवा पु¥याउने धारणा राखे ।
उनले राज्यद्वारा कुनै सहयोग नगरेको अवस्थामा तामाङको पहिचान गराउने चार्ड मानाउन खर्च प्रदान गर्नाले तामाङहरुलाई हौसला मिल्ने भएकोले निरन्तरता दिनुपर्नेमा जोड दिए । यसैगरी विशिष्ट अतिथी गोलेले तामाङ लगायतका पहिचान पक्षधर शक्तिलाई पाखा लगाउने चलखेल भईरहेको जानकारी दिँदै प्रतिगामी शक्तिले फैलाइरहेको भ्रमबाट सचेत रहन आग्रह गरे । कार्यक्रममा आदिवासी जनजाती महासंघ सप्तरीका सचिव बृजमान तामाङ, नेपाल तामाङ घेदुङ सप्तरीका सचिव सुर्यमान तामाङ, नेपाल तामाङ सांस्कृति घेदुङ सप्तरीका अध्यक्ष टिक बहादुर तामाङ लगायकाले समेत मनतव्य व्यक्त गरेका थिए ।
नेपाल तामाङ घेदुङ सितापुरका सचिव वीरमाया तामाङले सञ्चालन गरेको कार्यक्रममा स्वागत जिल्ला सदस्य इन्दिरा तामाङले गरिन । तामाङ समुदायलाई आफ्नो मौलिक चार्ड ल्होछार मान्न प्रोत्साहन गर्ने उद्देश्यले घेदुङद्वारा बिगत दशबर्षदेखि निरन्तर ल्होछार आउन भन्दा एक महिना अगाबै खर्च दिने गरेको नेपाल तामाङ घेदुङ सितापुरले जनाएको छ । यसबर्षको सोनाम ल्होछार माघ १५ गते परेकोले पूर्व तयारीकोलागि घेदुङमा आबद्ध परिवारलाई खर्च प्रदान गरेको नेपाल तामाङ घेदुङ सितापुरका अध्यक्ष भक्त बहादुर लो तामाङले जानकारी गराए ।