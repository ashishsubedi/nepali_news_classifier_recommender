
﻿बीरगन्ज,१८ पुस । संयुक्त लोकतान्त्रिक मधेसी मोर्चाले सोमवार बीरगन्जमा बृहद् खबदारी जुलुस प्रदर्शन गरेको छ ।
संघीय समाजवादी फोरम पर्साका जिल्ला अध्यक्ष प्रदिप यादवको नेतृत्वमा वीरगन्जमा घन्टाघरबाट सुरु भएको खबदारी जुलुस नगर प्ररिक्रमा गरि पुनः घन्टाघरमा पुगी कोण सभामा परिणत भएको थियो ।
कोणसभामा बोल्दै संघीय समाजवादी फोरम पर्साका जिल्ला अध्यक्ष प्रदिप यादवले सविधान संशोधनबाट मधेस आन्दोलनमा मागं सम्बोधन नभएसम्म कुनै हालतमा आफुहरुले चुनाव हुन नदिने ठोकुवा गरेका थिए ।
तीन दलले लहलहिमा जर्बजस्ती चुनाव गर्न खोज त्यसको मधेसी र पहाडका जनजातीले शसक्त प्रतिकार गर्ने बताए । कोणसभामा हजारी साह, भरत पटेल, उमेश सहनी, वीरेन्द्र यादव, नुरआलम अन्सारी र महिला नेतृद्धय रेखा साह र मिथिलेश सिंहले बोल्दै मधेसको मागं पुरा नभएसम्म मोर्चाको आन्दोलन जारी रहने बताएका थिए ।
मोर्चाले प्रदर्शन गरेको खबरदारी जुलुसमा संधीय समाजवादी फोरमका उपाध्यक्ष माननिय लालबाबु राउत गदि, केन्द्रीय सदस्य वीरेन्द्र यादव, तराई मधेस लोकतान्त्रिक पार्टीका केन्द्रीय सदस्य जनार्दन यादव, जिल्ला सचिव चन्दन मिश्रा, सदभावना पार्टीका केन्द्रीय सदस्य नेजामुदिन समानी, राष्टिय मधेस समाजवादी पार्टीका जिल्ला अध्यक्ष पे्रमबावु पटेल, जिल्ला अध्यक्ष इमदाद गदि, वीरेन्द्र यादव, कृष्णा पटेल, मोस्तकिम अन्सारी, लगायत जिल्लाका नेता तथा कार्यकर्ताहरुको सहभागीता रहेको थियो ।