
﻿कमल पोखरीमा आयोजित सुझाव संकलनमा सहभागि दर्जन बढी युवालाई प्रहरीले गिरफ्तार गरेको छ । नेकपा (माओवादी) निकट अखिल क्रान्तिकारीका केन्द्रीय उपाध्यक्ष विरेन्द्र बस्नेत, केन्द्रय सदस्य फणीन्द्र कार्की, ललितजंग थापा, धिरज खनाल, सुरेस भण्डारी, घनश्याम चौधरी लगायतका दर्जन बढी नेता कार्यकर्ता पक्राउ परेका छन् ।

उनीहरुले मस्यौदामा सुझाव राख्दै बर्तमान मस्यौदाले देशमाा परिवर्तन ल्याउन नसक्ने बताएका थिए । जनमत संकलनको नेतृत्व नेपाली कांग्रेसका युवा नेता एवं सभासद गगनकुमार थापाले गरेका थिए । उनीहरुलाई कमल पोखरी चौकीमा राखीएको छ । अखिल क्रान्तिकारीका अध्यक्ष रत्न ढकालले विज्ञप्ती निकालेर उनीहरुको तत्काल रिहाइको माग गरेका छन् ।

 
