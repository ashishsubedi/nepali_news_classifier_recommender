
﻿फाइल तस्वीर
१६ कात्तिक, काठमाडौं । पूर्वराजा ज्ञानेन्द्र शाहले मंगलबार बिहान ११ बजेर ५ मिनेटको शुभसाईतमा बहिनीका हातबाट भाइटीका ग्रहण गगरे ।
पूर्वराजा शाहले आफ्नी कान्छी बहिनी शोभा शाहीका हातबाट शोभाकै निवास कमलादीमा टीकाग्रहण गरेका हुन् ।
नेपाल पञ्चाङ निर्णायक समितिले भाइटीकाको शुभसाइत बिहान ११ बजेर ५२ मिनेट रहेको बताए पनि पूर्व राजा ज्ञानेन्द्रले ११ बजेर ५ मिनेटमै टीका ग्रहण गरेका थिए ।
टीका ग्रहणपछि पूर्वराजा ज्ञानेन्द्र शाहले सम्पूर्ण नेपालीलाई शुभकामना व्यक्त गरे । पूर्वराजा ज्ञानेन्द्रले आफ्नो दशै सन्देशमा धेरै कुराहरु बाहिर आएको भन्दै सो बारेमा दलका नेताहरुलाई गम्भीर हुन आग्रहसमेत गरे ।
उनले दशैंलगत्तै वनकालीमा भएको कार्यक्रममार्फत पनि आफुले केही कुरा राखेको उल्लेख गर्दै नेताहरुलाई ती विषयमा गम्भीर हुन आग्रह गरे ।
राजतन्त्र अन्त्यपछि लामो समय मौन बसेका पूर्व राजा ज्ञानेन्द्रले केही समयदेखि सार्वजनिक रुपमै राजनीतिक विषयमा अभिव्यक्ति दिँदै आएका छन् ।