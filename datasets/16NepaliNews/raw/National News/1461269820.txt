
﻿९ वैशाख, बुटवल । नेपाल र भारत प्रगाढ बनाउन भन्दै रुपन्देहीका एक युवा साइकलबाटै दिल्ली जानेछन् । र, भारतीय पिएम नरेन्द्र मोदीलाई भेट्ने उनको लक्ष्य छ ।
रुपन्देहीको पश्चिम  सैनामैना १३ घर भएका २४ वर्षका कपिल वाग्लेले दिल्लीसम्म साइकल यात्रा गर्न लागेका हुन् ।
उनले २०६६ साल चैत्र २४ देखि १ हप्ता मेचिमहाकाली साइकल यात्रा गरिसकेका छन् । उनी त्यतिबेला विद्यालयलाई शान्तिक्षेत्र बनाउन भन्दै यात्रामा निस्किएका थिए ।
पछिल्लो पटक नेपाल-भारत सम्बन्ध चिसिएको भन्दै उनले भने, ‘म नेपाल-भारत सम्बन्ध सुधारेर पहिलेकै स्थानमा ल्याउन चाहन्छु ,पुराना सन्धि सम्झौतालाई पनि पुनरावलोकन गराउन म पहल गर्छु ।’
उनको यात्रा वैसाख १२ गते बिहान ११ बजे राजधानीको टुँडिखेलबाट शुरु हुनेछ र महेन्द्रनगर हुँदै १५ दिनमा दिल्लि पुग्ने उनको लक्ष्य छ ।
उनले नेपाल सरकार तथा भारतीय दूताबासमा पत्रचार भइसकेको पनि उनले बताए ।
