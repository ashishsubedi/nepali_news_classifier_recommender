
﻿राजविराज, २५ कार्तिक । युवा विकास सप्तरीले विहीवार गजेन्द्रनारायण सिंह सगरमाथा अञ्चल अस्पतालमा विरामीहरुलाई सलाइन पानी र फलफूल वितरण गरेको छ ।
केही महिना अघि स्थापना भएको उक्त संस्थाले आकस्मिक विभागमा भर्ना भएका विरामीहरुलाई ५५ ओटा सलाइन र फलफूल वितरण गरेको संस्थाका अध्यक्ष सन्तोष कुमार साहले जानकारी दिएका छन् । उक्त अवसरमा अञ्चल अस्पतालका डा. टेकनारायण मण्डल, संघीय समाजवादी फोरम नेपालका राजनीतिक समिति सदस्य शैलेन्द्र प्रसाद साह, राष्ट्रिय मधेश समाजवादी पार्टीका केन्द्रीय सचिव गजेन्द्र कुमार मण्डल, युवा नेता नवनीत झाललगायतले उक्त सामग्री वितरण गरेका छन् ।