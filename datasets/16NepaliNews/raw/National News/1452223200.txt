
﻿रविन भट्टराई
२४ पुस, ताप्लेजुङ । शान्ति स्थापना भएको लामो समय बितिसक्दा समेत द्वन्द्वको समयमा विस्थापित भएका गाविस सचिव र प्रहरी चौकी पुनः स्थापना नभएपछि ताप्लेजुङको हाङ्पाङ गाविसका स्थानीय चिन्तित बनेका छन् ।
उनिहरुले अब गाउँमानै बसेर काम गर्ने सक्ने वाताबरण बनेकोले स्थानीय विकास अधिकारीलाई गाविस सचिव गाउँमानै पठाउन आग्रह गरेका छन् भने शान्ति सुरक्षाका लागि प्रहरी चौकीसमेत राख्न प्रहरी प्रसासनलाई आग्रह गरेका छन् ।
गाउँमा सर्वपक्षीय भेलाबाट संयुक्त निर्णय गरी जिल्ला प्रशासन कार्यालय र प्रहरी कार्यालयमा प्रमुख जिल्ला अधिकारी र प्रहरी प्रमुखलाई भेटेर प्रहरी चौकी राख्नका साथै स्थानीय विकास अधिकारीलाई भेटेर गाविस सचिवलाई गाउँ पठाउन आग्रह गरेको पुर्व गाविस अध्यक्ष लक्ष्मीबहादुर याक्सोले बताए ।
याक्सोको संयोजकत्वमा गाविस, जिविस तथा प्रशासनलाई दवाद दिन सो गाविसका एक दर्जन बढि स्थानीय अहिले सदरमुकाम आएका छन् । गाउँका स्थानीयलाई सेवा दिने सबै सेवामुखि कार्यालयमा पनि गाउँ मुखि काम गर्न दबाव दिएको याक्सोले बताए ।