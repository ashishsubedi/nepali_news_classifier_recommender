
﻿काठमाडौँ, २६ माघ।

एमाओवादी नेतृत्वको विपक्षी मोर्चाले प्रधानमन्त्रीले वार्ताको लागि गरेको आह्वान चित्तबुझ्दो नभएको भन्दै यथास्थितिमा वार्तामा नजाने निर्णय गरेको छ ।प्रधानमन्त्री सुशील कोइरालाले वार्ताको लागि आइतबार गरेको आह्वानबारे मोर्चाको धारणा बनाउँन सोमबार सिंहदरबारमा बसेको बैँठकले सो निर्णय गरेको हो । बैँठकले संविधान निर्माणको बहुमति प्रक्रियालाई सच्याउने र विगतका सहमति कार्यान्वयनमा प्रतिबद्धता नआएको भन्दै वार्तामा बस्नुको कुनै अर्थ रहेको ठहर बैँठकले गरेको बताइएको छ । बैँठकले उल्टै प्रक्रिया सच्याउने र सहमतिको कार्यान्यनमा प्रतिवद्धता जनाउन सरकारसँग माग गरेको छ । प्रधानमन्त्रीको आह्वान पत्र सार्वजनिक लगत्तै मोर्चाका नेताहरुले अपुष्ट भएको प्रतिक्रिया दिएका थिए ।

 
