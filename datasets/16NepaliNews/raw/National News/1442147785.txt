
﻿पछिल्लो राजनीतिक गतिरोध अन्त्यका लागि प्रमुख तीन राजनीतिक दलका शीर्ष नेताहरूको बैठक स्थगित भएको छ। थारू नेताहरूसँग प्रधानमन्त्रीले वार्ता गर्ने भएपछि बैठक स्थगित गर्नु परेको हो। प्रधानमन्त्री निवास बालुवाटारमा बस्ने भनिएको बैठकमा आन्दोलनरत पक्षलाई वार्तामा ल्याएर समस्याको समाधान खोज्नेबारे छलफल हुने कार्यक्रम थियो।

आन्दोलनरत थारू र मधेसी मोर्चासँग वार्ताको वातावरण मिलाउन र सहमतिमा ल्याउनका लागि बैठक बसेको हो। प्रमुख दलहरुले स& ंविधानको विधेयकमा प्राप्त संशोधनमा शुक्रबार नै मतदानको प्रक्रिया अघि बढाउने तयारी गरेपनि आइतबार बिहान ११ बजेसम्म सार्ने निर्णय गरेका थिए। तर शनिबार कुनै पनि औपचारिक वार्ता नभएकाले आइतबार ११ बजे हुने भनिएको संविधानसभा बैठक पछि सर्ने  लगभग  निश्चित भएको छ।
