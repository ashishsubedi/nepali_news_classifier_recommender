
﻿सिरहा, ६ मंसिर । सिरहाको गोलबजारमा लेनदेन विवाद मिलाउन गएका प्रहरी टोलीले कटुवा पेस्तोलसहित एक जनालाई पक्राउ गरेको छ ।
गोलबजार नगरपालिका ९ डण्डाटोल बस्ने कमल यादव र उनका भाई बिमल यादवविच आइतबार राती विवाद मिलाउन गएका इलाका प्रहरी कार्यालय गोलबजारको टोलीले भाई बिमलको साथबाट एक थान कटुवा पेस्तोल बरामद गरेको हो । घटनास्थलमा खटिएका प्रहरीलाई दाजु कमल यादवको सालो नाता पर्ने रामकुमार यादवले भाई बिमलसँग हतियार रहेको भन्ने सुचना दिएपछि उनको तलाशी लिँदा पेस्तोल बरामद भएको उक्त कार्यालयले जनाएको छ ।
बरामद हतियारसहित दुबै जनालाई नियन्त्रणमा लिई अनुसन्धान शुरु गरिएको छ ।