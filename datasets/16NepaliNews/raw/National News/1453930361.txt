
﻿राजविराज, १३ माघ । वैदेशिक रोजगारीमा रहेका कामदारहरुले पठाएको रकम बुधवार दुई शहीद परिवारलाई हस्तान्तरण गरिएको छ ।
कतारमा कार्यरत धनुषाको बेगा शिवापुरका श्यामकुमार यादव र महोत्तरीका विरेन्द्र यादवले आफूसहित अन्य कामदारहरुबाट संकलित रकम मधेश आन्दोलनका शहीद परिवारकालागि पठाएका थिए । उक्त रकम सप्तरीको जमुनी मधेपुरा–९ छपकीका शहीद नागेश्वर यादवकी आमा सिकिल देवी र डाढाका शहीद वीरेन्द्र रामका बुवा सकलदेव रामलाई १५ हजार ५ सयका दरले उपलब्ध गराईएको वीरेन्द्रका ससुरा सप्तरीको रुपनीका रामश्वरुप यादवले हस्तान्तरण गरेका छन् ।