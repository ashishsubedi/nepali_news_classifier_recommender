
﻿
१ पुस, सर्लाही। नागरिक लागि सरकारी सेवा लिने प्रक्रिया सहज बनाउन सर्लाही जिल्ला प्रशासन कार्यालयले आजबाट आफ्नो कार्यालयमा नागरिक ध्वनी वडापत्रको सुरुवात गरेको छ ।
कार्यालयले जिल्ला प्रशासन कार्यालय सहित अन्य कार्यालयले नागरिकका लागि गर्ने कामको प्रकृती, उक्त सेवा लिन आवश्यक कागजपत्रहरुबारे जानकारी दिन नागरिक बडापत्र जारी गरेको हो । हरेक नागरिकले कार्यालयको भित्तामा टाँसिने वडापत्र पढ्न नसक्ने भएकाले ध्वनी वडापत्र प्रयोगमा ल्याएको सर्लाहीका प्रमुख जिल्ला अधिकारी प्रदिपराज कँडेलले जानकारी दिए ।
आजबाट प्रारम्भ गरिएको ध्वनी वडापत्र नेपाली र स्थानीय बजीका भाषामा रहेको छ । ध्वनी बडापत्रमा जिल्ला भरीका कार्यालयले गर्ने काम र सेवाग्राहीले पाउने सेवा र सेवा पाउनका लागि पुरा गर्नुपर्ने प्रक्रियाहरु समेटिएका छन् ।
यस्तै तराईमा व्याप्त रहेको जातिय छुवाछुत, बालविवाह, बोक्सी, लैंगीक हिम्सा, दाइजो जस्ता कुप्रथा विरुद्ध समेत सचेतना गराइएको प्रमुख जिल्ला अधिकारी कँडेलले जानकारी दिएका छन् ।