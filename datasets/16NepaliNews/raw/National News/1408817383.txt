
﻿भाद्र ७, संखुवासभा । नेकपा माओवादीको उपाध्यक्ष सिपी गजुरेलले संघीय लोकतान्त्रिक गणतन्त्र भारतको एजेण्डा भएको दावी गर्नु भएकाको छ । नायाँ संविधान भारतका लागि बनाउन लागेको भन्दै गजुरेलले त्यस्तो संविधान आफ्नो पार्टीलाई मान्य नहुने बताउनु भयो । संखुवासभाको खाँदबारीमा आज पत्रकारहरुसंग उहाँले प्रधानमन्त्री सुशिल कोइरालाले वार्तामा बोलाएर झुक्याएको समेत आरोप लगाउनु भयो । उपाध्यक्ष गजुरेलले माओवादीलाई छलेर संविधान बनाउने प्रयास भइरहेको भन्दै आफूहरु पहिचान सहितको संघीयताको पक्षमा रहेको उल्लेख गर्नु भयो । त्यसका लागि तिहार लगतै सरकार विरुद्ध आन्दोलन चर्काउने उहाँको भनाई थियो । एमाओवादीसंग पार्टी एकता पनि अहिले नहुने उल्लेख गर्नु भयो । 
