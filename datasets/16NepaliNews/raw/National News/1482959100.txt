
﻿
१३ पुस, काठमाडौं । बहुप्रतिक्षित मेलम्ची खानेपानी आयोजनाको महत्वपूर्ण खण्डका रुवमा रहेको सुन्दरीजल-सिन्धुको सुरुङ खन्ने काम बुधबार पुरा भएको छ ।
कुल २७ मिलोमिटर सुरुङलाई तीन खण्डमा बाँडिएको थियो, जसमध्ये सुन्दरीजल-सिन्धुको साढे ९ किलोमिलोटिर सुरुङ खन्ने काम बुधबार सम्पन्न भएको छ । यसलाई मेलम्ची खानेपानी आयोजनाकै महत्वपूर्ण ब्रेक थ्रू मानिएको छ ।
एडीबीका कन्ट्री डाइरेक्टर केनुची योकोहामाले सुरुङको अन्त्यमा प्रकाश देखिएको भन्दै चाँडै पानी बगाउने बताए । मेलम्ची खानेपानी विकास समितिका कार्यकारी निर्देशक घनश्याम भट्टराईले भने, यो क्षण परियोजना ल्याउन भूमिका खेल्नेहरुका लागि खुसीको क्षण हो । सुरुङ निर्माणमा यो महत्वपूर्ण कदम हो ।’
सिन्धु-ग्यालथुङ र ग्यालथुङ-अम्बाथानको दुई खण्डको काम भने चलिरहेको छ । अब सुरुङ खल्ने काम करिव ५ किलोमिटर मात्र रहेको अधिकारीहरुले बताएका छन् ।
सुरुङ निर्माणको अन्तिम चरणका काम हुँदै गर्दा काठमाडौंमा पनि पाइप विच्छ्याउने काम भइरहेको छ । आयोजना आगामी दशैंभिर काठमाडौंबासीलाई मेलम्चीको पानी खुवाउने लक्ष्य राखेको छ ।
एडीबीको मुख्य दाता रहेको यो आयोजनको लागत २३ अर्बभन्दा बढी छ । र, आयोजना सम्पन्न भएवपपछि दैनिक १७ करोड लिटर पानी आउने बताइएको छ ।