
﻿१७ फागुन, काठमाडौं । उद्योगपति विनोद चौधरीले राजनीतिक दलहरुले आर्थिक मुद्दालाई प्राथमिकता नदिएका कारण विदेशी लगानी भित्रिन नसकेको बताएका छन् । राजनीतिक दलका नेताहरुले आर्थिक मुद्दालाई बेवास्ता गर्दा मुलुकको आर्थिक विकास पछाडि परेको उनले बताए ।
आफ्नो आत्मकथाको अंग्रेजी संस्करण सार्बजनिक गर्न सोमबार राजधानीमा आयोजित कार्यक्रममा उनले आर्थिक मुद्दालाई प्राथमिकता नदिँदा विदेशी लगानी आकर्षित हुन नसकेको र औद्योगिकीकरण फस्टाउन नसकेको बताए । अस्थीर राजनीतिका कारण पनि आर्थिक विकास पछि परेको उद्योगपछि चौधरीको भनाइ छ ।
चौधरीको आत्मकथा नेपाली भाषामा तीन वर्ष पहिले छापिएको थियो । अंग्रेजी संस्करणको पुस्तकमा नेपाली संस्करण प्रकाशन भएयताका विवरणहरु समेत समावेश गरिएको प्रकाशक नेपालयले जनाएको छ ।
सडक जीबनबाट अर्बपतिको सूचीमा पुग्न सफल चौधरीको सफलताको कथा उनको आत्मकथामा पढ्न पाइन्छ ।