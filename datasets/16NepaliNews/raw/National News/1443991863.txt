
﻿पार्टी छोडेपछि उनकै शब्दमा मधेश र काठमाडौं जोड्ने अभियानमा लागेका पूर्वप्रधानमन्त्री डा बाबुराम भट्टराईले मधेशी पहिरनमा भाषण गर्दै आफू मधेशी आन्दोलनको पक्षमा रहेको उद्घोष गरेका छन् ।बाबुरामले आफूले अन्तिम समय सम्म मधेशी र थारुका अधिकारका पक्षमा लडेपनि संविधानमा उक्त कुरा समावेश गराउन नसकेको तर आफू त्यही नैतीकताका साथ पार्टी छोडेर मधेशी तथा थारुको पक्षमा उँभिएको बताए ।

एक साता अघि जनकपुर पुग्दा तनाव भोगेका बाबुरामले आइतबार रुपन्देही पुगेर मधेशी पहिरनमा भाषण गरे । उनले फेसबुकमा समेत मधेशी बनेका तस्विर सार्वजनिक गर्दै आफू मधेश आन्दोलनमा एक्यबद्धता जनाउन रुपन्देही पुगेको बताएका छन् ।रुपन्देहीको धईकईमा आयोजित सभामा पत्नि हिसिलालाई लिएर पुगेका बाबुराम पक्का मधेशी पहिरनमा थिए ।

यस अघि जनकपुरमा बाबुरामले हिन्दीमा भाषण गरेर आफूले मधेश र काठमाडौंलाई जोड्न चाहेको बताएका थिए ।संविधानसभाको कुरा गर्दा पार्टीभित्रै मार्ने षडयन्त्र भएको थियो -बाबुराम भट्टराई आइतबार नै नवलपरासीमा बोल्दै बाबुरामले आफूलाई संविधानसभाको पक्षमा बोल्दा तत्कालीन पार्टी नेतृत्वले ज्यान नै लिन खोजेको भन्दै प्रचण्ड संविधानसभा विरोधी भएको कुरा घुमााउरो भाषामा बताएका थिए ।
