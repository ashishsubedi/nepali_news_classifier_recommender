
﻿भाद्र १७, काठमाण्डौं । नेमपा माओवादी, राष्ट्रिय जनमोर्चा लगायतका १० वामपंथी दलहरुले आज अपराह्न ४ बजे रात्नपार्क शान्ति वाटिकाबाट विरोध जुलुुस निकालेको खबर प्रप्त भएको छ । नेपाल सरकारले भारतसंग राष्ट्रघाती उर्जा व्यापार सम्झौता पि.टि.ए. र भारतीय जीएमआर कम्पतिसंग माथिल्लो कार्णालीमा & योजना विकास सम्झौता&  पि.डि.ए. गर्ने अभ्यास गरिरहेको भन्दै विरोध गरेको छ । यिनीहरुबारे जनता सुसूचित छैनन् । यिनीहरुबाट राष्ट्र र जनता ठगिने ठूलो खतरा विद्यमान छ । हामी सबैखाले राष्ट्रघाती सन्धि सम्झौताको दृढ विरोध गछौं । भन्दै उनीहरुले विरोध जुलुस निकालेको हो । उक्त जुलुस शान्ति वाटिकाबाट सुरु भएर जमल, असन ईन्द्र चोक, न्यूरोड, एन.ए.सी. हुदै ठाउँ ठाउँमा कोण सभागरी अन्त्यमा फेरि शान्ति वाटिकामा नै आएर समापन भएको थियो । उक्त जुलुसलाई नेकपा माओवादीको उपाध्यक्ष सिपी गजुरेल, राष्ट्रिय जनमोर्चाको अध्यक्ष चित्र बहदादु केसी लगायतले सम्वोधन गर्नु भएको थियो । 

   

 





 

 
