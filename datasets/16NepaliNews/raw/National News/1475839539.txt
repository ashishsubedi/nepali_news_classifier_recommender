
﻿राजविराज, २१ असोज । सप्तरीको कंचनरुप–५ स्थित अजय रौनियरको हार्डवेयर पसलमा बिहीबार विद्युत सर्ट भई आगलागी भएको छ ।
बेलुका ९ बजेतिर अचानक विद्युत लाईन सर्टभई लागेको आगोले उनको हार्डवेयर सम्बन्धीको सम्पूर्ण सामान समेत जल्दा ५ लाख वरावरको क्षति भएको बताइएको छ । आगलागी स्थानीय प्रहरी र स्थानीय मानिसको सहयोगमा १० बजे नियन्त्रमा लिएको छ ।
त्यस्तै मोरङको दर्बेशा–३ शान्ती चौक बस्ने सामिला राजवंशीको गाई गोठमा समेत आगलागी भएको छ । बेलुका ७ बजेतिर अचानक गोठमा बालेको घुरबाट आगलागी हुँदा गोठ भित्र रहेको साइकल, काठ, अन्नपात समेत जल्दा ३ लाख वरावरको क्षति भएको छ । आगलागी इलाका प्रहरी कार्यालय दोहमनामाबाट खटिएको प्रहरीको टोली र स्थानीय मानिसको सहयोगमा नियन्त्रणमा लिएको छ ।