
﻿
१९ कात्तिक, नेपालगञ्ज । नेकपा एमालेका उपाध्यक्ष बामदेव गौतमले प्रदेशको सीमांकन हेरफेर संविधान संशोधनबाट नभई जनमत संग्रहबाट गरिनु पर्ने बताएका छन् ।
सरकारले प्रदेशको सीमांकन हेरफेर गर्ने गरी संविधान संशोधनको तयारी गरिहेका बेला प्रमखु विपक्षी दल एमालेका नेताहरु भने त्यसको विपक्षमा देखिएका छन् ।
के नेपाली राष्ट्रपति भारत जाँदा भारतले पनि त्यहाँ राष्ट्रिय विदा दिन्छ त ? किमार्थ दिँदैन, त्यसैले यत्रो भक्तिपूर्ण चाकरी किन ?
एमाले बाँकेले शुक्रबार नेपालगञ्जमा आयोजना गरेको चियापान कार्यक्रम उपाध्यक्ष गौतमले ५ नम्बर प्रदेशका पहाडी जिल्लालाई अलग गर्ने बिषयमा संविधान संशोधनबाट नभई जनमत संग्रहबाट गर्नुपर्ने बताए ।
के नेपाली राष्ट्रपति भारत जाँदा भारतले पनि त्यहाँ राष्ट्रिय विदा दिन्छ त ? किमार्थ दिँदैन, त्यसैले यत्रो भक्तिपूर्ण चाकरी किन ?
प्युठानबाट निर्वाचित सांसद समेत रहेका गौतमले भने, ‘संविधान संशोधनका नाममा ५ नम्बर प्रदेशका पहाडी जिल्लाहरुलाई अलग गरेर तराईका जिल्लाहरुको मात्र अलग प्रदेश बनाउने चर्चा सुनिन्छ । त्यहाँका जनतालाई नसोधेर केही दलको नेताको आफ्नो स्वार्थ पुरा गर्ने निर्णयका आधारमा जिल्ला-जिल्ला अलग गर्न कसरी सम्भव हुन्छ र ?’
नेता गौतमले पहाडी जिल्लाहरु अर्घाखाची, पाल्पा, गुल्मी, प्युठान, रोल्पाका जनताहरु कुुन क्षेत्रमा जान चाहान्छ ? भनेर जनमत संग्रह गरिनुपर्ने बताए ।
कसैको करकापमा परेर नभई आवश्यकताका आधारमा संविधान संशोधन हुन सक्ने उनले बताए । उनले भने,-‘संविधान जारी भइसकेपछि जर्जजस्त जनतालाई आन्दोलनमा होम्ने काम भयो । भारतले नाकाबन्दी लगायो । अहिले जनताहरु सम्हालिरहेका बेला फेरि अराजकता मच्चयाउनका लागी संविधान संशोधनको कुरा उठाइदिएको छ । हामी त्यसलाई स्वीकार गर्दैनौं ।’
यत्रो भक्तिपूर्ण चाकरी किन ?
नेता गौतमले वर्तमान सरकार भारतीय सरकारलाई रिझाएर सत्तामा टिक्न उद्दत रहेको आरोप लगाए । सरकारबाट बाहिर पठाउँछ कि भन्ने त्रासका कारण सरकारले देशको शिर झुकाउने निर्णय गरिरहेको उनको आरोप छ ।
भारतीय राष्ट्रपति नेपाल आउँदा सार्वजनिक बिदा दिनु लज्जाको बिषय भएको भन्दै आक्रोस पोखे । उनले नेपालमा राष्ट्रिय विदा दिनु र विदेशमा रहेका नेपाली राजदूतावास लगायतका ठाँउमा समेत बिदा घोषणा गर्नु ‘कही नभएको जात्रा हाँडी गाउँमा’ भने जस्तै भएको उनको कथन थियो । उनले भने-‘के नेपाली राष्ट्रपति भारत जाँदा भारतले पनि त्यहाँ राष्ट्रिय विदा दिन्छ त ? किमार्थ दिँदैन, त्यसैले यत्रो भक्तिपूर्ण चाकरी किन ?’
एमाले उपाध्यक्ष गौतमले सरकारले अप्रत्यसित र असमान व्यवहार देखाउनुको कारण सत्ता र कुर्ची जोगाउन भएको दाबी गरे । उनले भने, ‘विदेशीहरुको मन दुख्छ कि भन्दै डरले त्राहिमाम रहेको छ । नेपाली जनताको नजरबाट खस्ने डर भन्दा विदेशीको नजरमा खस्नु नपरोस भनि डरले सरकार थर्कमान रहेको छ ।’