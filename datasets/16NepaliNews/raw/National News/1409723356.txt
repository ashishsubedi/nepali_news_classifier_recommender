
﻿भाद्र १८, काठमाण्डौं । सरकार र मुख्य राजनीतिक दलहरुले नेकपा माओवादी सहित संविधान सभा बाहिरका शक्तिहरुलाई समेटन राजनीतिक सभाको आवधारणा लागु गर्ने भएको छ । कार्यतालिका भित्रै नयाँ संविधान जारी गर्न नेकपा माओवादीलाई समेत संविधान निर्माण प्रक्रियामा सहभागी गराउन उस्ले राखेको राजनीतिक सभाको खाका बनाउन दलहरु औपचारिक छलफलमा जुटेका हुन । सरकारमा सहभागी दलहरु, प्रमुख प्रतिपक्षी एमाओवादी र नेकपा माओवादी बीच भएको त्रिपक्षीय छलफल पछि उनीहरुले संविधान सभा बाहिरका शक्तिलाई समावेस गर्ने राजनीतिक खाका खोजी आगामी वैठकमा पेश गर्ने निर्णय गरेका छन् ।  
