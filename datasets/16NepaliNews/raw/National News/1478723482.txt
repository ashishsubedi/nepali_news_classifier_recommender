
﻿राजविराज, २४ कार्तिक । सप्तरीको विभिन्न स्थानबाट प्रहरी र नेपाल विधुत प्राधिकरणको टोलीले विधुत चोरीमा संलग्न १० जनालाई नियन्त्रणमा लिई कारवाही शुरु गरेको छ ।
पक्राउ पर्नेमा सप्तरीको पत्थरगाडा–१ बस्ने राम सुन्दर साह, सोही ठाउँका प्रमोद सरदार, राजकुमार सरदार, बेल्हीचपेना–९ का पिताम्बर यादव, सोही गाविस वडा नम्वर– १ बस्ने कोशलेन्द्र मण्डल, वडा नम्वर–९ का बिटु यादव, पत्थरगाडा १ का ढलो साह, नर्घो १ का कमलदेव पासवान, नर्घो ३ का डम्बर यादव तथा पत्थरगाडा–२ का राम बहादुर साह रहेका छन् । बुधबार दिउँसो १२ बजेको समयमा विधुत प्राधिकरण शाखा राजविराज र जिल्ला प्रहरी कार्यालयको टोलीले उनीहरुलाई हुकिङ गरी बिधुत चोरी गरेको अवस्थामा पक्राउ गरिएको जिल्ला प्रहरी कार्यालय सप्तरीले जनाएको छ ।
पक्राउ परेकाहरु उपर बिधुत प्राधिकरणबाट बिधुत चोरी ऐन मुद्दा अन्तरगत कारवाही शुरु गरिएको जिल्ला प्रहरी कार्यालय सप्तरीका प्रहरी नायव उपरीक्षक दानबहादुर कार्कीले जानकारी दिएका छन् ।