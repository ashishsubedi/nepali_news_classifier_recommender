
﻿राजविराज, १३ कार्तिक । सप्तरीको पथरगाढाबाट प्रहरीले शनिबार भन्सार छलेर ल्याएको पान मसालासहित एक जना र उक्त सामान ढुवानीमा प्रयोग भएको मोटरसाइकल भन्सार बुझाएको छ ।
जिल्ला प्रहरी कार्यालय सप्तरीबाट खटिएको टोलीले शनिबार बिहान ११ बजे पथरगाढा गाविस ३ बाट स ६ प ९२५८ नम्बरको मोटरसाइकलमा सवार सप्तरी बम्ह्रपुर–३ का अमृत कुमार राम नाम बताउने व्यक्तिको साथबाट ५५ प्याकेट राजनिवास पान मसला र तुलसी बरामद गरेको हो । बरामद सामान व्यापारिक प्रयोजनको लागी ल्याइएको खुल्न आएको पानमसालाको ८ हजार दुई सय पचास र मोटरसाइकलको मूल्य ९५ हजार राखी शनिवार मानिससहित तिलाठी भन्सार कार्यालयमा बुझाइएको जिल्ला प्रहरी कार्यालय सप्तरीले जनाएको छ ।
यसैगरी जिल्ला प्रहरी कार्यालय सप्तरी तथा मातहत कार्यालयहरुले विभिन्न मितिमा बरामद भएको पटाका शनिबार नष्ट गरेको छ । विभिन्न मितिमा वरामद गरी कार्यालयमा राखिएको १५० प्याकेट नागीन, एक सय प्याकेट फुलझारी, आठ सय पचास प्याकेट झिरझिरे, १३ प्याकेट आलु बम, १५० प्याकेट चक्र र १० पिस टर्चलाईट पटाका स्थानीय भद्रभालदमी, पत्रकारहरुको रोहबरमा पानी हालेर नष्ट गरेको जिल्ला प्रहरी कार्यालय सप्तरीले जनाएको छ ।