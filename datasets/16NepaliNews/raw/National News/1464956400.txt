
﻿काठमाडौं । चालू आर्थिक वर्षमा महिला आयोगमा २ सय ६९ उजुरी परेका छन् । यो वर्षको वैशाखसम्ममा घरेलु तथा महिला हिंसाका घटना गरी २ सय ६९ वटा परेको आयोगले जनाएको छ ।
दर्ता भएका उजुरी मध्य घरेलु हिंसा सबै भन्दा बढी २ सय ३ वटा उजुरी दर्ता भएको रष्ट्रिय महिला आयोगका लिगल सेक्सनका नायव सुब्बा माधवराज पाण्डेले बाह्रखरीलाई जानकारी दिए । त्यसैगरी ६६ वटा महिला हिंसाका उजुरी परेका छन् र
त्यस्तै सबै भन्दा बढी भाद्रमा ३२ वटा घरेलु हिंसाका उजुरी दर्ता भएको छ भने सबैभन्दा कम कार्तिक महिनामा ८ वटा उजुरी दर्ता भएको छ । त्यसैगरी सबैभन्दा बढी असोज, मसिंर र फागुनमा १० वटा महिला हिंसाका उजुरी दर्ता भएका छन् भने सबै भन्दा कम श्रावणमा एक वटा मात्रै उजुरी दर्ता भएको छ ।
पाण्डेका अनुसार घरेलु हिंसा अन्तर्गत घरपरीवार तथा श्रीमान्बाट शारीरिक, मानसिक यातना पाएको महिलाका उजुरी दर्ता भएका छन् । भने महिला हिंसा अन्तर्गत बलात्कार, अंगभंग, यौनजन्य हिंसा लगायतका उजुरी दर्ता हुने गरेका छन् ।
राष्ट्रिय महिला आयोगकी अध्यक्ष भगवती घिमिरेले अझै पनि घरेलु हिंसाका घटनामा कमी आउन नसकेको बताईन । अयोगमा उजुरी आउने संख्या दिनहँु बढी रहेको उनको भनाई छ। उनले माहिलाहरु सम्वन्धविच्छेद तथा आर्थिक हिंसाका उजुरी लिएर आउने गरेको बताइन ।