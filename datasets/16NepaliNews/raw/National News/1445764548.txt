
﻿काठमाडौं& नेपाली कांग्रेसले सहमतीय राष्ट्रपति उम्मेदवारको रुपमा वर्तमान राष्ट्रपति रामवरण यादबलाई अघि सारेको छ।व्यवस्थापिका संसदमा संविधानअनुसार राजनीतिक सहमतिबाट राष्ट्रपति चयन गर्ने प्रक्रिया सुरु भएको सन्दर्भमा कांग्रेसले यादबको नाम अघि सारेको हो।

&#39;सहमतीय प्रणालीबाट चयन गर्नुपर्दा पार्टीले वर्तमान राष्ट्रपति यादबलाई निरन्तरता दिन चाहेको छ&#39;, कांग्रेसका बरिष्ठ नेताले भने,&#39;यो कुरामा उहाँ आफैँले पनि हुन्छ भन्नुभएको छ।&#39;बहुमतीय प्रणालीबाट राष्ट्रपति छान्नु परेमा भने कांग्रेसले निर्णय फेर्न सक्ने उनले बताए।आइतबार बसेको कांग्रेस केन्द्रीय कार्य समितिको बैठकले राष्ट्रपति र उपराष्ट्रपतिमा उम्मेदवारी दिने निर्णय गर्दै उम्मेदवार छान्नेजिम्मेवारी पार्टी पदाधिकारीलाई दिएको थियो।

सत्ताको नेतृत्व गरिरहेको एमालेले जसरी पनि सहमतिको वातावरण बनाएर अघि बढ्ने बताइरहँदा प्रमुख विपक्षी दल कांग्रेसले राष्ट्रपतिमा वर्तमान राष्ट्रपतिलाई आफ्नो उम्मेदवारको रुपमा अघि सारेको हो। भद्र सहमति भंग गरेर प्रधानमन्त्री चुनाबमाउम्मेदवारी दिँदा कांग्रेसलाई आन्दोलनरत संयुक्त लोकतान्त्रिक मधेसी मोर्चाका सांसदहरुले मतदान गरेका थिए। 

राष्ट्रपतिको रुपमायादवलाई अघि सार्दा मोर्चाको समेत सहमति पाउने आशा कांग्रेसले गरेको छ।शनिबारको संसद बैठकले नेपालको संविधानको धारा २९७ को उदफा (२) अनुसार राजनीतिक सहमतिमा राष्ट्रपति चयन गर्न ८ कात्तिक१६ः३० बजेसम्मको समय दिएको छ। सोमबार साढे ४ बजेसम्म सहमतीय आधारमा राष्ट्रपति चयन नभए ११ गते ११ बजे राष्ट्रपति तथा उपराष्ट्रपति पदका लागि संसदमा गोप्य मतदान हुनेछ।
