
﻿श्रावण १५, काठमाण्डौं । एमाओवादी पार्टी भित्रको विवाद समाधान समितिको वैठकमा दुवै पक्षबाट आ आफ्नो अडान राखेपछि विवाद झन झन बल्झदै गईरहेको छ । वरिष्ठ नेता बाबुराम भट्टराईले पार्टी विघटन गरी विशेष महाधिवेशन गर्नु पर्ने प्रस्ताव राखे पछि विवाद झन चर्केको हो । अध्यक्ष प्रचण्डसंग नेता भट्टराईले पार्टीमा समस्या देखिएको भन्दै पार्टीलाई विघटन गरी महाधिवेशनमा जाउँ भनि गरेको प्रस्तावलाई प्रचण्डले अस्वीकार गरेपछि विवादको समाधान हुने सम्भावना न्युन हुदै गएको एक नेताले बताएकाछन् । विवाद समाधान समितिको वैठक एक पटक भन्दा बढी बस्न सकेको छैन ।  
