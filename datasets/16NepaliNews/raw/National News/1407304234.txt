
﻿श्रावण २१, काठमाण्डौं । एमाओवादीमा संस्थापक पक्षले गरेको कारवाही नेता डा. बाबुराम भट्टराई पक्षले नमान्ने धोषणा गरेपछि विवाद झन् जटिल बन्दै छ । पार्टी अनुशासन उलंघन गरेको आरोपमा सोमबार स्थायी समिति वैठकले भट्टराई पक्ष नेताहरु गंगा नारायण श्रेष्ठ र राम रिजन यादवलाई कारवाही गरेपछि एमाओवादी भित्रको विवादले फुटसम्म हुनसक्ने संकेत गरेको छ । भट्टराई पक्षले, संस्थापन पक्षले गरेको कारवाही अस्वीकार गर्दै त्यसको प्रतिवाद गरेर जाने बताइएको छ । त्यसका लागि थप रणनीति बनाउन भट्टराईले आफ्नो पक्षीय नेताहरुसंग छलफललाई तिब्रता दिनु भएको छ । उहाँले काठमाण्डौं बहिर रहनु भएका आफ्ना निकट मानिएका नेताहरुलाई काठमाण्डौं बोलाउनु भएको छ ।
