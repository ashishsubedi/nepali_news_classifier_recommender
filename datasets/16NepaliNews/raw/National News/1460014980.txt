
﻿
२५ चैत, काठमाडौं । रियल मड्रिडका डिफेण्डर मार्सेलोले घाइते भएको भद्दा नाटक गरेका छन्, जसको निकै आलोचना भएको छ ।
च्याम्पियन्स लिगको क्वार्टरफाइनलमा वोल्फ्सबर्गविरुद्धको खेलमा रियल मड्रिड दुई गोलले पछि परेको थियो । ७० औं मिनेटमा बल नियन्त्रण गुमाएपछि मार्सेलो म्याक्स अर्नोल्डसँग विवाद गर्न पुगे ।
उनले गोलस्कोरर अर्नोल्डको छातिमा हेडबट हान्ने प्रयास गरे । र, आफैं हातले अनुहार छोप्दै घाइते भएको नाटक गरे ।
सेलाको प्रयास शायद म्याक्स अर्नोल्डलाई पहेँलो वा रातो कार्ड दिलाएर मैदान बाहिर पठाउने थियो । र, इटालियन रेफ्रीले अर्नोल्डलाई पहेँलो कार्ड दिए ।
यसलाई ब्राजिलका रिभाल्डोले २००२ को विश्पकपमा टर्कीका हकनलाई रातो कार्ड दिलाउन गरेको नाटकसँग तुलाना गरिएको छ । २००६ को विश्वकप फाइनलमा रियलका वर्तमान प्रशिक्षक जिनेदान जिदानले मार्कोलाइर्ए हानेको हेटबटसँग पनि तुलाना गरिएको छ ।
आईटीभीको च्याम्पियन्स लिग हाइलाइटमा इंग्ल्याण्डका पूर्वप्रशिक्षक ग्लेन होडलले भने मार्सेलोले उनलाई हानेको जसरी ढलेको बताए । म्यानेचष्टरका युनाइटेका पूर्व कप्तान रोय केनले यो आश्चर्यजनक भएको बताए ।
बुधबार राति भएको यो खेलमा वोल्फ्सबर्गले १० पटकको विजेता रियल मडि्रडलाई २-० गोल अन्तरले पराजित गरेको छ ।
च्याम्पियन्स लिग फुटबल क्वार्टरफाइनलको रियलले २००४ पछि पहिलो पटक हार व्यहोरेको हो । र, सेमिफाइनलमा स्थान बनाउन घरेलु मैदानमा हुने दोस्रो लेगमा उत्कृष्ट पुनरागमनको जरुरी छ ।