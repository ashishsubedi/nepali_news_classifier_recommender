
﻿भारतले नाकावन्दी गर्ने धम्कियुक्त वक्तव्य दिइरहँदा चीनले भने नेपालको नयाँ संविधानलाई स्वागत र समर्थन गरेको छ र भारतले नाकावन्दी गरेमा चीनले नेपाललाइ आवश्यक सबै सहयोग गर्न तयार रहेको जनाएको छ । एक चिनियाँ अधिकारीले नेपाल चीनको असल छिमेकी भएकोले नेपालका सबै दुःखमा चीनको साथ र सहयोग रहने जनाएको छ । भारतले नाकावन्दी गर्ने कुरा देखि लिएर भारतका सबै वक्तव्यहरु र गतिविधिहरुलाइ चीन सरकारले नजिकवाट अध्ययन गरिरहेको पनि सो समाचार श्रोतले जनाएको छ ।

भारतले नाकावन्दी गरिहालेमा चीनले नेपालको लागि चाहिने आवश्यक खाद्यान्न औषधी लगाएतका सामाग्रीहरु सजीलै संग उपलव्ध गराउने र पेट्रोल डिजेल ग्याँस लगाएतका चीजहरु भने अलि कठिन र तिव्वतवाट ल्याउँदा अलि महंगो हुने भएपनि चाहिने मात्रामा उपलव्ध गराउने वताए । उनका अनुसार तिव्वतवाट ल्याउँदा पेट्रोल डिजेलमा दुई देखि पाँच रुपैया सम्म महंगो हुन सक्ने वताए ।

 नेपाल सरकारको आपूर्ति मन्त्रालय श्रोतले भने यदि भारतले ०४५ सालको जस्तो नाकावन्दी गरेमा तिव्वतवाट ल्याइने पेट्रोल डिजेलमा सरकारले केही समयका लागि पाँच रुपैयाँ सम्म अनुदान दिएर जनतालाइ राहत दिन सक्ने वताए । चिनियाँ अधिकारीका अनुसार भारतले नाकावन्दी गर्ने कुरामा चीन सरकार त्यति विश्वस्त छैन र कथंकदाचित नाकावन्दी गरिहाल्यो भने तातोपानी नाकाको वाटो र रसुवाको वाटो यथाशिघ्र मरमत गरि यातायात सुचारु गर्न पनि चीनले सबै खाले सहयोग गर्नेछ ।
