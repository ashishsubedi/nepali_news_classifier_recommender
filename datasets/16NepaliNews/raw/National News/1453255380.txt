
﻿
काठमाडौं/ साल्जवर्ग युनिभर्सिटी अफ एप्लाइड साइन्सेस् अस्ट्रिया र इन्टरनेसनल स्कुल अफ टुरिजम एन्ड होटेल म्यानेजमेन्टको संयुक्त आयोजनामा नवाँै दीक्षान्त समारोह सम्पन्न भएको छ ।
समारोहमा प्रमाणपत्रदेखि स्नातकोत्तर तहसम्मका दुई सय १५ विद्यार्थी विश्वविद्यालयको शैक्षिक प्रमाणपत्र र ब्याजसहित दीक्षित भए । प्रमख अतिथि त्रिभुवन विश्वविद्यालयका शिक्षाध्यक्ष प्रा. डा. सुधा त्रिपाठीले उनीहरूलाई प्रमाणपत्र वितरण गरिन् ।
अस्ट्रियाको साल्जबर्ग विश्वविद्यालयका डिन प्रोफेसर इभा ब्रुकरले दीक्षित विद्यार्थीलाई प्रेरित हुने मन्तव्य दिएकी थिइन् । उनले विश्वविद्यालय र इन्टरनेसनल स्कुल अफ टुरिजम एन्ड होटेल म्यानेजमेन्टबीचको सम्बन्धका सुमधुर सम्बन्ध रहेको बताइन् । कार्यक्रममा इन्टरनेसनल स्कुल अफ टुरिजम एन्ड होटेल म्यानेजमेन्टका कार्यकारी प्रमुख नरेन्द्र बज्राचार्यले कलेज सधैँ गुणस्तरीय शिक्षा प्रदान गर्न कटिबद्ध भएको बताए ।