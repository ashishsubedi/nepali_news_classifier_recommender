
﻿प्रधानमन्त्री कोइरालाले आफू सहमतिकै पक्षिमा रहेको बताएपछि एमाओवादी नेता नारायणकाजी श्रेष्ठले सहमतिको अमूर्त कुरा नगर्न र ठोस प्रस्ताव ल्याउन आग्रह गरे । असहमतिका बुँदा थाती राखेर प्रक्रियामा जानुभन्दा चाँडै सहमति गरेर सबै विषयलाई टुंगो लगाउन उपयुक्त हुने श्रेष्ठले प्रधानमन्त्रीलाई सुझाव दिएको स्रोतले बतायो । संविधान निर्माण प्रक्रियामा संविधानसभाभित्रै रहेका दलहरुलाई सकेसम्म चित्त बुझाएर अघि बढ्नुपर्ने भन्दै संविधानसभा बाहिर रहेका शक्तिलाई पनि विद्रोहमा जान नदिने गरी सहमतिमा ल्याउन नेता श्रेष्ठले प्रधानमन्त्रीलाई सुझाव दिए ।

 
