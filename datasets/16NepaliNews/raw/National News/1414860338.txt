
﻿राष्ट्रिय प्रजातन्त्र पार्टी नेपालका अध्यक्ष कमल थापाले गृहमन्त्री बामदेब गौतमले सार्वजनिक रुपमा माफी नमागे देशव्यापी आन्दोलन गर्ने चेतावनी दिएका छन् । आज रत्नपार्कस्थित शान्तीबाटिकामा आयोजित विरोध सभालाई सम्बोधन गर्दै उनले गृहमन्त्री बामदेव गौतमले हिन्दू धर्मको अपमान गरेको भन्दै सार्वजनिक रुपमा माफी नमागे देशव्यापी आन्दोलन गर्ने चेतावनी दिएका हुन् । 

शान्तीपुर्ण अनशनमा बसेका विरुद्ध सरकारले ज्यादती गरेको र त्यसपछि संसद्मा गृहमन्त्रीले दिएको अभिव्यक्ति हिन्दू भर्म विरुद्ध भएको भन्दै राप्रपाले आज राजधानीमा विरोधसभा गरेको हो । रत्नपार्कस्थित शान्तीवाटिकामा नेपाललाई हिन्दू राष्ट्र घोषणाको माग गर्दै रिले अनशनमा बसेकालाई प्रहरीले गएको मंगलबार हटाउँने प्रयास गरेको थियो । उनीहरुलाइ हटाउने नाममा हिन्दू धर्मावलम्वीको आस्थामाथी चोट पु& याउने गरी हिन्दू धर्मग्रन्थसमेट जलाएको राप्रपाको आरोप छ । त्यसैको विरोधमा राप्रपा नेपालले हिजोको व्यवस्थापिका संसद् समेत अवरुद्ध पारेको थियो । उसले प्रहरीले समातेका हिन्दू सन्तहरुलाई क्षतिपूर्ती दिनुपर्ने माग गरेको छ ।
