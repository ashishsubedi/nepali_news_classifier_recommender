
﻿भाद्र २५, काठमाण्डौं । नेकपा माओवादीको अध्यक्ष मोहन वैद्य किरणले माओवादीलाई बाहिर राखेर कुनै पनि हालतमा जनताको संविधान बन्न नसक्ने जिक्री गर्नु भएको छ । डडेलधुरामा आज आयोजित एक कार्यक्रममा बोल्नु हुदै वैद्यले आफूलगायत एमाओवादीलाई समेत बाहिर धकेलेर प्रतिगमनको प्रक्रिया अपनाएर सत्तारुढ दलहरुले संविधान जारी गर्न खोजिरहेको आरोप लगाउनु भयो । त्यस्तै उहाँले सर्वपक्षीय राजनीतिक सभामा दलहरु गएमा आफ्नो पार्टी सरकारमा जान तयार रहेको बताउनु भयो । वैद्यले नेपालमा अझै राजनीतिक क्रान्ति हुन नसकेकाले आर्थिक क्रान्ति अगाडि बढन नसकेको बताउनु भयो । 
