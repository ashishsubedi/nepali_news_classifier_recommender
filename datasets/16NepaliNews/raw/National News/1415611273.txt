
﻿राष्ट्रिय प्रजातन्त्र पार्टी नेपालले फेरि  मेची-महाकाली, पशुपतिनाथ हिन्दूराष्ट्र सकल्प रथयात्रा  सञ्चालन गर्ने भएको छ । पार्टी केन्द्रीय कार्यालय धुम्बाराहीमा आज बसेको केन्द्रीय कार्य सम्पादन समितिको बैठकले सनातन धर्मसापेक्ष हिन्दू राष्ट्र कायम गर्नुपर्ने माग गर्दै आउँने पुस ९ गतेदेखि ११ दिन लामो सकल्प रथयात्रा  आयोजना गर्ने निर्णय गरेको हो । पार्टी अध्यक्ष कमल थापाको संयोजकत्वमा केन्द्रीय पदाधिकारी तथा सदस्य, ७५ जिल्लाका जिल्ला अध्यक्ष, भ्रातृ सङ्गठनका संयोजक, क्षेत्रीय अध्यक्ष रहेको मूल आयोजक समिति गठन गरेको राप्रपा नेपालले जनाएको छ । मेचीको काँकरभिट्टाबाट सुरु हुने रथयात्रा महाकाली पुगेर काठमाडौँ आई पशुपतिनाथमा पुगेर समापन हुनेसमेत बैठकले निर्णय गरेको छ । रथयात्राको क्रमशः मेची र महाकाली नदीको जल पशुपतिनाथमा चढाई वाग्मती नदीमा मिश्रण गर्ने कार्यक्रम तय भएको बताइएको छ ।

 
