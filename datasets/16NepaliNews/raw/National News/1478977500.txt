
﻿
२७ कात्तिक, बुटवल । सभामुख ओनसरी घर्तीमगरले संविधान कार्यान्वयनका लागि सबै दल मिल्नुपर्ने बताएकी छन् । नयँँ संविधानलाई पूर्ण लागू गराउन मुलुकका सबै दलहरुबीच आपसी सहकार्य हुनु आवश्यक भएको उनको भनाइ छ ।
प्रेस सेन्टर रुपन्देहीले आज बुटवलमा आयोजना गरेको पत्रकार सम्मेलनमा सभामुख घर्तीले भनिन्लो, कतान्त्रिक पद्धतिअनुसार दलहरुबीच प्रतिष्पर्धा हुनुपर्छ, तर अहिले होइन । अहिले देशलाई शन्ति र समृद्धितिर उन्मुख गराउनु सबेैको जिम्वेवारी हो ।’
सभामुख घर्तीले सत्ता सञ्चालनका बेला पक्ष र विपक्षमा विभाजित भएपनि संविधान काार्यान्वयन गराउनमा सबैको सहमति र एकता आवश्यक भएको बताइन् ।
परिवर्तनलाई संस्थागत बनाउन र संविधान कार्यान्वयन गराउन सबै पक्ष सहमतिमा आउनुपर्नेमा उनले जोड दिइन् । दलहरुलाई संविधान कार्यान्वयन गर्न र परिवर्तनलाई जोगाउन गम्भीर हुन सभामुख घर्तीको आग्रह छ ।
अख्तियारका निलम्बित प्रमुख लोकमान कार्कीबिरुद्धको महाअभियोग प्रस्ताव संसदको प्रकृयामा गइसकेकाले कुनै आलटाल नहुने बताइन् । कुनै कारणले संसदमा प्रस्तुत भएको महाअभियोग रोकिने छैन, प्रकृया पुरा गरी निर्णयार्थ पेश हुनेछ, घर्तीले भनिन् ।