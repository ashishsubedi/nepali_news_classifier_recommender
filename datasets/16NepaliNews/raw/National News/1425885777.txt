
﻿काठमाडौं, फागुन २५- नेकपा एमालेका कारण संविधान निर्माणमा किचलो देखिएको भन्दै कांग्रेस र एमाओवादी साँठगाँठमा एमालेलाई सरकारबाट गलहत्याउने निर्णय भएको छ ।

माघ ८ मा पनि सरकारमा दोस्रो ठुलो दल रहेको नेकपा एमालेकै कारण संविधान जारी गर्न नसकिएको र त्यस पछिका संविधान निर्माणका सहमतिय प्रकृयामा एमालेले भाँजो हाल्ने गरेको ठम्मयाई नेपाली कांग्रेस र एनेकपा माओवादी सहित मधेशी दलहरुको रहेको छ ।

संविधानसभामा पहिलो दल तथा सरकारमा पनि आफ्नै दलका सभापति शुसील कोइराला प्रधानमन्त्री भएपनि सरकारमा नेकपा एमालेको शतप्रतिशत हालीमुहाली रहेको भन्दै नेपाली कांग्रेसका सम्पूर्ण सभासद तथा नेताहरुले सभापति कोइरालाको बिरोध गर्दै आएका छन् । एमालेको रवैयाले आफूलाई पनि छायाँ प्रधानमन्त्री जस्तो भान हुन  थालेको ठम्याई प्रधानमन्त्री कोइरालाको रहेको छ ।

आफू सहमतिय संविधानका पक्षमा रहदाँरहदै पनि एमालेको हठका कारण संविधानसभाका सभामुख सुवास नेम्वाङले प्रकृया अगाडी बढाएको भन्दै प्रधानमन्त्री कोइराला एमालेदेखि चिढीएका छन् । शान्ती प्रकृया र लोकतन्त्रका एक प्रमुख दल माओवादीलाई पाखा लगाएर जारी गरिने बहुमतिय संविधान दिगो हुन नसक्ने भन्दै प्रधानमन्त्री कोइरालाले सार्वजनिक रुपमै पनि संविधान सबै दलहरुबीच सहमति जुटाएर हुनु पर्ने अडान राख्दै आएका छन् ।

तर नेकपा एमाले अध्यक्ष केपी ओलीको अन्टसन्ट बोलीका कारण प्रमुख प्रतिपक्षी एमाओवादी लगायत मधेशबादी दलहरु बिचकिएको ठम्याई प्रधानमन्त्री कोइराला लगायत कांग्रेसका नेताहरुको रहेको छ । केहिदिन अघि प्रधानमन्त्री निवास बालुवाटारमा बार्ताका लागि प्रमुख दलहरुलाई डाकिएको थियो ।

नेपाली कांग्रेसका शीर्ष नेताहरु, एमाओवादी अध्यक्ष प्रचण्ड, नेता बाबुराम भट्टराई, नारायण काजी श्रेष्ठ, मधेशबादी दलहरुबाट बिजय कुमार गच्छेदार, उपेन्द्र यादव, महन्त ठाकुर लगायतका नेताहरुको उपस्थित रहेको थियो । तर नेकपा एमालेका अध्यक्ष ओली, विधा भन्डारी लगायतका नेताहरु नआउनुले पनि नेकपा एमाले दलहरुबीच सहमति कायम होस् भन्ने चाँहदैन भन्ने ठम्याई एमाओवादी ३० दलिय गठबन्धन र नेपाली कांग्रेसको रहेको छ ।

 
