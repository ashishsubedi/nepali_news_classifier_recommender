
﻿भाद्र ८, काठमाण्डौं । प्रमुख ३ दलीय वैठकमा सहमति कार्यान्वयनलाई लिएर मनमुटाव भएपछि एमाओवादी नेताहरुले वैठक वहिष्कार गरेका छन् । कंग्रेस, एमाले र एमाओवादी शीर्ष नेताहरु सम्मिलित वैठकमा एमाओवादी नेताहरुले ३ दल बीच भएको ४ बुँदे सहमति कार्यान्वयन गर्न माग गरेका हुन् । कांगे्रस उपसभापति रामचन्द्र पौडेलले ४ बुँदे सहमति नमान्ने कांग्रेस एमाले बीच सहमति गरेको बताए पछि प्रचण्ड, बाबुराम भट्टराई लगायतका माओवादी नेताहरुले वैठक छोडेर बाहिरिएको थियो । वैठकको सुरुमै ४ बुँदे सहमति अनुसार एमाओवादीले उच्च स्तरीय राजनीतिक समिति गठन गर्नु पर्ने माग अघि सारेपछि कांग्रेस र एमालेले त्यसमा असहमति जनाएका हुन् । विगतको सहमति कार्यान्वयन गर्न सत्तारुढ् दलहरु कांग्रेस र एमाले गम्भीर नदेखिएकोले वैठकबाट बाहिरिएको उपाध्यक्ष नारायणकाजी श्रेष्ठले बताउनु भयो ।   
