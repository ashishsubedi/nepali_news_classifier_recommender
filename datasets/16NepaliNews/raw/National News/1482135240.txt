
﻿
४ पुस, चितवन । चितवन राष्ट्रिय निकुञ्जमा वन्यजन्तु जोगाउन कृत्रिम ताल निर्माण अन्तिम चरणमा पुगेको छ । ताल खन्ने काम सकिएपछि अहिले सौर्य उर्जाबाट सञ्चालित मोटरबाट पानी भर्ने काम भइरहेको छ ।
सुख्खायाममा पानीको अभावले बन्यजन्तहरुलाई समस्या पर्न थालेपछि निकुञ्जले कृत्रिम ताल निर्माण गरेको चितवन राष्ट्रिय निकुञ्जका प्रवक्ता नुरेन्द्र अर्यालले जानकारी दिए । अर्यालका अनुसार निकुञ्जका विभिन्न १० ठाउँमा ताल खन्ने काम सकिएपछि सोलार उर्जाबाट पानी भर्ने काम भइरहेको छ । हिउँद याममा प्राकृतिक तालहरुमा पानीको सतह घट्ने र वन्यजन्तुलाई पानी पिउनका लागि समस्या हुने भएपछि कृत्रिम तालको निर्माण गरिएको उनले बताए ।
कृत्रिम तालहरु निर्माण भएपछि पर्यटकहरुलाई जीवजन्तु हेर्न सहज भएको रेवान सौराहाका अध्यक्ष लालबहादुर भट्टले बताए । निकुञ्ज कार्यालयका अधिकारीहरुले घाँसेमैदान व्यवस्थापन, बाटो र पुल मर्मत तथा सुधारको काम पनि भइरहेको वताएका छन् ।
केही बर्षयता खडेरीका कारण तालहरु सुक्न थालेपछि निकुञ्ज प्रशासनले पानीको समस्या समाधान गर्न कृत्रिम ताल निर्माण गरेको हो । ‘समयमा वषर्ा नहुँदा तालहरू सुक्ने अवस्था आएपछि कृत्रिम ताल निर्माण गरेका हौं ।’ निकुञ्जका प्रमुख संरक्षण अधिकृत रामचन्द्र कडेँलले भने, ‘बन्यजन्तुका लागि कृत्रिम तालमा सौर्य उर्जाको मोटरबाट पानी भर्ने काम भइरहेको छ ।’
संरक्षण नहुँदा प्राकृतिक तालहरूको पुरिँदै गएको छ । केही वर्ष पहिलेसम्म पानी नसुक्ने निकुञ्जका तालहरुमा पछिल्लो वर्षहरुमा जलस्तर घट्दो छ । खडेरीसँगै सरसफाईको अभावका कारण पनि तालहरु पुरिँदै गएका छन् ।
निकुञ्जका संरक्षण अधिकृत अभिनय पाठक भने पर्याप्त बजेट नुहँदा बीस हजारी, लामी, तमोरजस्ता तालहरु पुरिँदे गएका छन् । संरक्षणकर्मी टिका गिरीले पनि संरक्षणको अभावमा प्राकृतिक तालहरुको मौलिकता हराउँदै गएकोप्रति निन्ता व्यक्त गरेका छन् ।
पुराना र प्राकृतिक तालहरु पुरिँदै जाँदा निकुञ्जको सुन्दरतासँगै सीमसारक्षेत्रमा पाइने बन्यजस्तु लोप हुने खतरा बढेको छ । दुर्लभ एक सिङ्गेे गैडा, पाटे बाघ, गौरी गाई, हात्तीलगायतका बन्यजन्तु र विभिन्न प्रजातिका चराचुरूङ्गीको वासस्थान रहेको निकुञ्जका तालहरू सुक्दै जाँदा वन्यजन्तुको अस्तित्व संकटमा परेको छ ।