
﻿शुक्रबार हुने सभामुख र उपसभामुखको निर्वाचनमा आफ्नो उम्मेदवारी दर्ता नगराएको नेपाली कांग्रेस राष्ट्रपति खाने दाऊमा लागेको छ । प्रमुख दलबीच भएको भद्र सहमति उल्लङघन गर्दै प्रधानमनत्रीमा उम्मेदवारी दिएर हारेको कांग्रेसले राष्ट्रपति आफ्नो पोल्टामा पार्ने तयारी गरेको हो । त्यसका लागि उसले राष्ट्रपतिमा आफूलाई सघाउने लिखित प्रतिबद्धता व्यक्त गरे सभामुखमा एमाओवादी र उपसभामुखमा राप्रपा नेपाललाई सघाउने शर्त अघि सारेको छ ।

यसै विषयमा अहिले कांग्रेस र एमाओवादीका शीर्ष नेताको बैठक बसिरहेको छ । स्रोतका अनुसार कांग्रेसलाई राष्ट्रपतिमा सघाउने विषयमा गम्भीर कुरा भइरहेको छ । सहमतिका आधारमा सरकार गठन गर्न एमाले र एमाओवादीले पटक पटक आग्रह गर्दा नमानेको कांग्रेस यतिबेला राष्ट्रपति भएपनि आफ्नो पो पोल्टामा पार्ने दाऊमा रहेको स्रोत बताउँछ ।
