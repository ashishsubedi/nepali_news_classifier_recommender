
﻿भाद्र ११, काठमाण्डौं । व्यावस्थापिका संसद् अन्तरगतका १२ समितिमा सभापति पदका लागि आज चुनाव हुदै छ । ११ वटा समितिमा १   १ जनाको मात्रै उमेदवारी परेको छ भने विधायन समितिमा दुई जनाको उमेदवारी परेको संसद सचिवालयको सहप्रवक्ता सुदर्शन कुइकेलले जानकारी दिनु भयो । आज हुने निर्वाचनका लागि कांग्रेसले नेतृत्व गर्ने कृषि तथा जलश्रोत समितिमा गगन थापा, राज्य व्यवस्थामा दिल बहादुर घर्ती, उधोग बाणिज्य तथा उपभोक्ता हितमा भिष्मराज आङदेम्बे र संसदीय सुनुवाई विेशेषमा कुल बहादुर गुरुङको उमेदवारी परेको छ । त्यस्तै एमालेले नेतृत्व गर्ने समिति मध्ये विकास समितिमा रविन्द्र अधिकारी, अर्थ समितिमा प्रकास ज्वाला, शुसासन तथा अनुगमनमा शेरधन राई र महिला बालबालिका जेष्ठ नागरिक तथा समाज कल्याणमा रञ्जु शाहाको उमेदवारी परेको छ । एमाओवादीले नेतृत्व गर्ने अन्तरराष्ट्रिय सम्बन्ध तथा श्रम समितिको सभापतिमा प्रभु शाहा, राप्रपा नेपालले नेतृत्व गर्ने सामाजिक न्याय ताथ मानव अधिकार समितिका सभापतिका लागि सुशिल कुमार श्रेष्ठ र विधायन समितिमा सानादलको तर्फबाट प्रेम बहादुर सिंह र गंगा चौधरी दुई जनाको उमेदवाकरी परेको छ । यस अधि सार्वजनिक लेखा समितिको सभापतिमा जनार्दन शर्मा निर्वाचित भइसक्नु भएको छ ।
