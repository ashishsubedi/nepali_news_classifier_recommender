
﻿
१२ चैत, काठमाडौं । इरानका राष्ट्रपति हसन रुहानीले २५ र २६ मार्चमा गर्ने पाकिस्तान भ्रमणलाई दुबै पक्षको ऊर्जा, व्यापार र सुरक्षा चिन्ता समाधान गर्ने एक ठूलो अवसरको रुपमा लिइएको छ ।
जनवरीमा इरानमाथि अन्तराष्ट्रिय आर्थिक प्रतिबन्ध हटाएपछि दक्षिण एशियामा रुहानीको यो पहिलो विदेश भ्रमण हो । यो भ्रमण जनवरीमा पाकिस्तानी प्रधानमन्त्री नवाज शरीफले गर्ने तेहरान भ्रमण अघि हुन लागेको हो ।
ऊर्जा सम्बन्ध
दुबै पक्षका लागि ऊर्जा यस भ्रमणको सफलताको केन्द्रमा छ । इरानसँग ऊर्जा सम्झौता गरेमा आफ्नो बिजुली संकट समाधानमा मद्दत मिल्ने पाकिस्तानको विश्वास छ । इरानको जोड पाकिस्तानसँग ग्यास पाइपलाइन प्रोजेक्ट लागू गर्नेमा हुनेछ ताकि ऊ क्षेत्रीय ऊर्जा सुपरपावर बन्नका लागि आफ्नो महत्वाकांक्षा पूरा गर्न सकियोस् ।
यो पाइपलाइन सम्झौता वित्तीय संकट र अन्तराष्ट्रिय, खासगरी अमेरीकी दबावको कारण अल्झिएको छ ।
प्रतिबन्ध फुकुवालाई व्यापार बढाउनका लागि उपयोग गर्ने एक मुख्य मुद्दा हो । दुबै देशको विश्वास छ कि नवाज शरीफले सन् २००४ मा राखेको पाँच डलरको व्यापार लक्ष्य हासिल गर्ने दिशामा अघि बढ्ने छ ।
सीमामा चासो
रुहानीसँग एक ठूलो व्यापारिक प्रतिनिधिमण्डल पाकिस्तान भ्रमणमा जाँदैछ । यस यात्रामा धेरै व्यापारिक सम्झौता हुने विश्वास छ जसमा गैरप्रतिबन्धित सामान आयात बढाउने र प्रतिबन्धित सामानको सूचीको समिक्षा गर्ने विषयहरु छन् । पाकिस्तानको अन्नबालीका साथै इरानी पेट्रोलियम पदार्थ र प्लास्टिकको आयात बढाउने एजेण्डा पनि छ ।
पाकिस्तानी पत्रिका ‘दुनिया’का अनुसार दुबै पक्षको योजना पहिलो प्रत्यक्ष द्विपक्षीय सैन्य सम्पर्क सुरु गर्ने र सीमामा हुने घटना छलफल गर्नका लागि हटलाइन स्थापित गर्ने हो ।
इरान, पाकिस्तानमा जैश उल-अदल (न्यायको सेना) र अन्सार अल-फुरकान (सिद्धान्तका सहायक)लाई काबूमा राखेर दबाव पर्न सक्नेछ । यी दुबै सुन्नी विद्रोही संगठन हुन् जुन इरानमा सक्रिय छन् र बँचेर भाग्नका लागि पाकिस्तानको सीमाको प्रयोग गर्दछन् ।
क्षेत्रीय जटिलता
पाकिस्तानी प्रधानमन्त्री नवाज शरीफ यस भ्रमणलाई इरानसँगै साउदी अरबको विवादमा मध्यस्थता गर्ने अवसरको रुपमा उपयोग गर्न चाहन्छन् । साउदी अरबले यस वर्षको सुरुआतमा विपक्षी शिया विद्वान शेख निम्र अल-निम्रलाई ईरानमा फाँसीको सजायँ दिएपछि ईरानसँग कुटनीतिक सम्बन्ध तोडेको थियो ।
पाकिस्तान इरानसँग रुष्ट हुने डरले साउदी अरबसँग चरमपन्थसँग लड्नका लागि सैन्य गठबन्धन गर्ने योजनाप्रति पूर्ण प्रतिबद्धता जनाउन सकेको छैन ।
चीन अर्को एक पक्ष होला जो यस भ्रमणप्रति नजर लगाउन सक्छ । उ आफ्नो ‘एक इलाका एक सडक’ योजना र आर्थिक परियोजनालाई ठूलो क्षेत्रमा फैलाउन चाहान्छ । पाकिस्तानको पत्रिका ‘दि एक्सप्रेस ट्रिब्यून’का अनुसार, हुनसक्छ कि पाकिस्तान आधिकारिक रुपमा इरानलाई चीन-पाकिस्तान आर्थिक करिडोर (सीपीइसी) को हिस्सा बन्न निमन्त्रणा दिओस् । यो चीन र पाकिस्तानबीच यातायात र ऊर्जा सम्पर्क सुमधुर बनाउने परियोजना हो ।
सीपीइसी अनुसार एक चिनियाँ कम्पनिको पाकिस्तानमा नवाबशाह-ग्वादर पाइपलाइन बिछ्याउने अनुबन्ध मिलेको छ जो अन्ततः भारत-पाकिस्तान पाइप लाइनको हिस्सा बन्नेछ ।
(बीबीसी हिन्दीबाट अनुवाद)