
﻿नवनिर्वाचित प्रधानमन्त्री केपी शर्मा ओलीले छिट्टै मन्त्रिपरिषद् बिस्तार गरी शान्ति, सुव्यवस्थासँगै विभिन्न रचनात्मक कामका साथ मुलुकलाई अगाडि बढाउने प्रतिबद्दता व्यक्त गरेका छन् ।सबै पक्षलाई साथ लिएर अगाडि बढ्ने चाहना व्यक्त गर्दै ओलीले मुलुकमा देखिएको केही चुनौतीको सामना गरेर अगाडि बढ्ने पनि बताए ।

संविधानको कार्यान्वयन, भूकम्पबाट भएको क्षतिको पुनर्निर्माण, विभिन्न ठाउँमा देखापरेका समस्याको समाधान, नाकाबन्दीका कारण भइरहेको असहज स्थितिको सहजीकरण, विकास निर्माणलाई अगाडि बढाएर समृद्धितर्फको यात्रा तीव्रताका साथ अगाडि बढाउने, सबैसँग मिलेर सबैको साथ र समर्थन जुटाएर अगाडि बढ्ने विषयलाई आफूले प्राथमिकताको सूचीमा राखेको ओलीले बताए । 
