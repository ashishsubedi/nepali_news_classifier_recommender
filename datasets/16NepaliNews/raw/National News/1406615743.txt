
﻿श्रावण १३, काठमाण्डौं ।  प्रमुख तीन दल बीच प्रधानमन्त्री कार्यालय वालुवाटारमा बसेको वैठकमा संविधान निर्माण, शान्ति प्रक्रियाका साथै भारतीय प्रधानमन्त्री नरेन्द्र मोदीको आसन्न नेपाल भ्रमणका विषयमा छलफल भएको छ । प्रधानमन्त्री सुशिल कोइराला स्वास्थ्य उपचार गरी फर्किए पछि पहिलो पटक बसेको वैठकमा मुख्यगरी संविधान निर्माणमा भएका प्रगति शान्ति प्रक्रियाको उपलब्धिको समीक्षा गरिएको तथा भारतीय प्रधानमन्त्रीको नेपाल भ्रमणलाई कसरी मुलुकका हितमा सफल बनाउने भन्ने विषयमा छलफल भएको छ । छिट्टै सत्यनिरुपण तथा मेलमिलाप र वेपत्ता खोजविन आयोग गठन गर्ने एवं संविधान निर्माणका लागि सहमति कायम गर्न रानीतिक संवाद सहमति समितिमा रहेका शीर्ष नेताहरु रहने एक समिति निर्माण गर्ने विषयमा समेत वैठकमा छलफल भएको जानकारी आएको छ ।
