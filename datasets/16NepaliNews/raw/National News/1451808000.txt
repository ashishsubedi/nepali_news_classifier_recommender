
﻿१९ पुस, उदयपुर । सहरी विकास राज्यमन्त्री मञ्जुकुमारी चौधरीले अघोषित नाकाबन्दी नहटाएसम्म वर्तमान प्रधानमन्त्रीले भारत नटेक्ने बताएका छन् ।
सदरमुकाम गाईघाटमा आयोजित पत्रकार सम्मेलनमा राज्यमन्त्री चौधरीले भनिन्-एकातिर भारतले नेपालका प्रधानमन्त्रीलाई फोन गरेर भारत भ्रमण गर्न निम्तो दिन्छ्, अर्कातिर नेपालमा अघोषित रुपमा आर्थिक नाकाबन्दी लगाएर नेपाली जनतालाई महासंकटमा पार्छ ।’
भारतले हेपाहा प्रवृत्ति देखाएको तथा सीमा नाका र दशगजा क्षेत्रमा भारतीय जनता र सुरक्षाकर्मीलाई नै नेपालविरुद्ध आन्दोलन गर्न मधेसीलाई सघाइरहेको उनको आरोप छ । उनले ९० प्रतिशत भन्दा बढी जनप्रतिनिधिद्वारा पारित भएर जारी भएको संविधानलाई १० प्रतिशत केही आन्दोलनकारीले बन्धक बनाउन खोजिरहेको उनले बताइन्
चीनसँगको व्यापारिक सम्झौता गर्न र उत्तरी नाका खोलेर दुई देशबीचको व्यापार सहज बनाउन प्रधानमन्त्री छिट्टै चीन भ्रमणमा जाने उनले बताइन् । रासस