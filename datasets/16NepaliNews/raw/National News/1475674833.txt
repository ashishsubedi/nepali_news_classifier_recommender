
﻿सिरहा, १९ असोज । सुनसरी र सिरहामा मंगलबार पानीमा डुबेको अवस्थामा दुई जनाको शव फेला परेका छन् । सिरहाको लहान नगरपालिका–७ स्थित नालामा आधा शरिर डुबेको अवस्थामा एक महिलाको शव फेला परेको छ । मृतक महिलाको नामथर खुल्न सकेको छैन । घटनाबारे इलाका प्रहरी कार्यालय लहानबाट थप अनुसन्धान भइरहेको छ ।
त्यसैगरी सुनसरीको राजगंजसिनुवारी–९ स्थित घर नजिकै खोल्सामा सोही ठाउँ ५२ वर्षिय रामबहादुर श्रेष्ठ मंगलबार साँझ मृत भेटिएका छन् ।
घटनास्थलमा जिल्ला प्रहरी कार्यालय सुनसरीबाट प्रहरी टोली खटिगई कानूनी प्रकृया पुरा गरी घटनाबारे अनुसन्धान भइरहेको प्रहरीले जनाएको छ ।