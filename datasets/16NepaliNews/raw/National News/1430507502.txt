
﻿नेपाल वायुसेवा निगमले  सगरमाथा&#39; एयरबस निकै धुमधामले भित्र्याएको भए पनि  लुम्बिनी&#39; एयरबस भने सुटुक्क भित्र्याएको छ। धुमधामले जहाज भित्र्याउने भनिए पनि, भूकम्पका कारण मुलुकको पीडा सेलाउन नपाएकाले निगमले नयाँ एयरबस सुटुक्क ल्याएको हो। ए ३२० सिरिजको यो जहाज जर्मनीको ह्यामबर्गबाट त्रिभुवन अन्तर्राष्ट्रिय विमानस्थलमा ल्याइएको हो। १ सय ५८ सिट क्षमताको यो जहाज भित्रिएसँगै नेपाल वायु सेवा निगमका ४ वटा विमानले अन्तर्राष्ट्रिय उडान भर्ने छन्। भूकम्पको पीडाका बेला नेपाल भित्रिएको जहाजले औषधि र चिकित्सकहरुको टोली समेत बोकेर ल्याएको छ। ३. ३ टन औषधिसहित ६ जना चिकित्सकहरु भूकम्पको पीडितको राहतका लागि नेपाल आएका हुन्। 
