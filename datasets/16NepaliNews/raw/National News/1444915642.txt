
﻿काठमाण्डु, सत्तारुढ दल र एमाओवादीले राष्ट्रपति, उपराष्ट्रपति, सभामुख, उपसभामुख पदको बाँडफाँट र मन्त्रालय भागबण्डा मोटामोटी टुंग्याए पनि सरकारका पठाउने मन्त्रीका विषयमा दुवै दलभित्र विवाद देखिएको छ ।दवै दलमा सहमति जुट्न नसकेपछि बुधबार नै मन्त्रिपरिषद् विस्तार गर्ने प्रधानमन्त्री केपी ओलीको योजना केही दिन पर सरेको छ । 

प्रधानमन्त्री ओली र एमाओवादी अध्यक्ष पुष्पकमल दाहालबीच राष्ट्रपति, अर्थ र रक्षासहित नौ मन्त्रालय एमालेले र सभामुख, उपप्रधान तथा गृहमन्त्री सहित ८ मन्त्रालय एमाओवादीले लिने मोटामोटी समझदारी भइसकेको छ ।उपराष्ट्रपति एमाओवादी र उपसभामुख राप्रपा नेपालले लिने गरी समझदारी बने पनि दुवै दलले पहिले पार्टीभित्र टुंगो लगाएर अन्तिम समझदारी गरी प्याकेजमै सहमति गर्ने भएका छन् ।

त्यसैअनुसारदुवै दलभित्र बुधबार छलफल भए पनि अन्तिम टुंलो भने लाग्न सकेन । एमोलेले बुधबार नै स्थायी समिति बैठकबाट शक्ति बाँडफाँट र मन्त्रिपरिषदमा सहभागी हुने व्यक्तिहरुको टुंगो लगाउने तयारी गरे पनि बैठक नै बस्न सकेन ।पार्टीका तर्फबाट उपप्रधानसहित अर्थमन्त्री बनाउने विषयमै विवाद भएको छ । 

उपाध्यक्ष भीम रावल र उपमहासचिव विष्णु पौडेल दुवैले उपप्रधानसहित अर्थमा दाबी गरेपछि नेताहरुबीच कुरा मिल्न नसकेको हो ।उता सभामुख र मन्त्रिपरिषदमा सहभागी हुने नेताहरुको टुंगो लगाउन बसेको एमाओवादी स्थायी समिति बैठक विवादका कराण बिनानिष्कर्ष टुंगिएको छ ।
