
﻿पुस १२ संखुवासभा   उर्जामन्त्री राधा ज्ञवालीले नेपाली जनताले दिएको मतको सम्मान गर्दै दलहरुले माघ ८ मै नेपालको नयाँ संबिधान नेपाली जनतालाई दिने बताएकी छिन् । जिल्लाको नमुना अरुण तेस्रो जलविद्युत परियोजनाको स्थलगत अवलोकन गर्ने सिलसिलामा संखुवासभा जिल्ला पुगेकी उर्जामन्त्री राधा ज्ञवालीले यस्तो बताएकी हुन् । मन्त्री ज्ञवालीले भनिन्    & एकीकृत माओवादी लगायतका मधेशवादी दलहरुसँग सहमति हुन सकेन भने पेलेरै भए पनि संबिधान जारी हुन्छ ।&  साथै मन्त्री ज्ञवालीले माघ ८ मै संविधान जारी हुने बताउँदै सबैलाई ढुक्क रहन समेत आग्रह गरिन् । अरुण तेस्रो जलविद्युत परियोजनाबाट ९ सय मेगावट विद्युत उत्पादन गर्न सकिने भन्दै उनले त्यसको काम सुरु भैसकेको समेत बताइन् ।  त्यस्तै प्रभावित छेत्रको लागि भने अनुगमन गरी उचित क्षतिपुति दिइने र ३० युनिट विद्युत पनि निशुल्क वितरण गरिने उनको भनाई छ । 
