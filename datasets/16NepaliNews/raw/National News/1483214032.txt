
﻿बोधराज सुवेदी/महुली, १६ पुस । सप्तरीको बकधुवा गाविस वडा नम्वर–८ स्थित मुर्कटवा पुलवाट खसेर शनिवार एक वृद्धको मृत्युु भएको छ ।
इलाका प्रहरी कार्यालय महुलीले दिएका जानकारी अनुसार वकधुवा–८ वसन्तपुर घर भएका ७५ वर्षिय राम वहादुर गुरुङ्गको विहान करिव ६ वजे पूर्व पश्चिम लोकमार्गको बसन्तपुर खण्डमा पर्ने सो पुलवाट खसेर घटनास्थलमै ज्यान गएको हो । पैदल यात्राको क्रममा रहेका गुरुङ्गको वाक्लो हुस्सुको कारणले बाटो नदेखेर पुलको वार्दलीवाट करीव ७५ फीट मुनी खोलामा खसेपछि निधन भएको हुनसक्ने प्रहरीले प्रारम्भिक अनुमान गरेको छ ।
मृतकको शव पोष्टमार्टमकोलागि गजेन्द्र नारायण सिंह सगरमाथा अञ्चल अस्पताल राजविराज लगिएको ईलाका प्रहरी कार्यालय महुलीका ईञ्चार्ज रमेश वनले जानकारी दिए। गाउँमै गाई पालन पेशा अपनाएर बसेका गुरुङ्गको एक छोरा, दुई छोरी रहेका छन् भने श्रीमतीको यस अघि नै निधन भईसकेको छ ।