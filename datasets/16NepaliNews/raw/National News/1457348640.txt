
﻿
२४ फागुन, कपिलवस्तु । कपिलवस्तुको तौलिहवामा तेस्रो प्राचिन कपिलवस्तु महोत्सवमा जिल्लाका चार बुद्धस्थलको एकै स्थलमा अवलोकन गर्न मिल्ने गरि बुद्धस्थलका संरचना निर्माण गरि प्रदर्शनीको लागि राखिएको छ ।
‘कपिलवस्तु जिल्लाको समग्र बिकासको आधार, धार्मिकस्थलको प्रबर्द्धन, पर्यटन, कृषी, उधोग र व्यापार’ भन्ने मुल नाराका साथ कपिलवस्तु नगरपालिका ५ बुद्धपद्धम उच्च माध्यमिक बिधालयको खेल मैदानमा प्रदर्शनी भइरहेको छ ।
तौलिहवा उधोग बाणिज्य संघको आयोजनामा फाल्गुन २१ गते देखी चैत्र २ गते सम्म चल्ने तेस्रो प्राचिन कपिलवस्तु महोत्सव २०७२ आयोजना स्थलको सचिवालयको पुर्वमा बुद्ध परिपथ निर्माण गरिएको छ । थर्माकोल, आर्टिफिसियल घास, रंग, प्लाईउड लगायतको प्रयोग गरि सो संरचना निर्माण गरिएको बुद्धपुजन तथा झाँकी व्यवस्थापन समितिका संयोजक ओमकार कसौधनले बताए ।
महोत्सवमा बुद्धस्थलको प्रचार प्रसार र प्रबर्द्धनमा परिपथ निर्माणले भुमिका खेल्ने उनको भनाई छ । त्यसै गरि सोही परिपथमा बुद्ध जीवनीका चित्रहरु समेत बनाई बुद्धको जिवनगाथा दर्शाईएको जनाउदै सो कार्यले महोत्सवको आकर्षण बढेको उनले दाबी गरे ।
लवस्तुको ऐतिहासिक तथा पुरातात्विक स्थलको बारेमा स्थानिय राष्ट्रिय तथा अन्र्तराष्ट्रिय तहमा प्रचार प्रसार गरि यसको संरक्षण तथा सम्बर्द्धन गर्दै कार्यक्रमको आयोजना गरिएको आयोजकले जानकारी दिए । मेलामा १ सय ५० ब्यवसायिक स्टल तथा ५० भन्दा बढी प्रदर्शन स्टलहरु रहने छन् । यस महोत्सवमा करिव १ करोड ५० लाख बढीको ब्यवसायिक कारोबार हुने आयोजकको अपेक्षा रहेको छ ।
मेला १ लाख ५० हजार भन्दा बढी दर्शकहरुले अवलोकन गर्ने अनुमान समितिको छ ।