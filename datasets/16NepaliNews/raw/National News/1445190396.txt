
﻿एमाओवादी अध्यक्ष प्रचण्डले आफ्नो पार्टीको तर्फबाट मन्त्री बन्नेहरुको नामावली प्रधानमन्त्री केपी ओलीलाई पठाएका छन् । मन्त्री छनोट गर्नको लागि छ दिनसम्म विवाद भएपछि स्थायी समिति बैठकले अन्तिम टुंगो लगाउने जिम्मेवारी प्रचण्डलाई दिएको थियो ।गृह मन्त्रीका पार्टीमा ठूलै लफडा भएपछि महासचिव कृष्णबहादुर महराले आफू रेसबाट बाहिरिएको घोषणा गरेका थिए । 

प्रचण्डले संसदीय दलका उप नेता समेत रहेका सचिव टोपबहादुर रायमाझीलाई उप प्रधान सहित पर्यटन मन्त्रालयको जिम्मेवारी दिएका छन्।शक्ति वस्नेतलाई गृह, अग्नी सापकोटालाई गृह, गिरिराजमणि पोखरेललाई सिचाइं, उमेश यादवलाई वन, रेखा साहलाई सामान्य प्रशासन मन्त्री बनाउने अन्तिम नामावली प्रचण्डले ओलीलाई पठाएको लाजिम्पाट स्रोतले बतायो । पार्टीको तर्फबाट यस अघि कोषाध्यक्ष हरिबोल गजुरेल कृषि मन्त्रीको जिम्मेवारी पाइसकेका छन् ।
