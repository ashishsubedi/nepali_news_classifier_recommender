
﻿सिरहा, ५ पुस । सिरहाको लहान नगरपालिका ४ मा एक महिलाले आफ्नै शरीरमा मट्टितेल खन्याई आगो लगाएकी छिन ।
लहान नगरपालिका ४ बस्ने ३६ वर्षिया प्रिती कुमारी कर्णले सासुसँग विवाद भएको निहुँमा आफ्नै शरिरमा आगो लगाएकी हुन । पत्नीको शरीरमा आगो लागेको देखेपछि पति सरोज कुमार कर्णले उनको उद्धारगरि उपचारकालागि सप्तऋषि हस्पिटल लहान पुर्याएका थिए ।
आगोले जलेर गम्भीर घाइते भएकी महिलालाई थप उपचारकालागि विपी कोइराला स्वास्थ्य बिज्ञान प्रतिष्ठान धरान ल्याइएको छ । आगो निभाउने क्रममा सरोजको हातमा समेत आगोले पोलेको हुँदा उनको पनि सोही प्रतिष्ठानमा उपचार भइरहेको छ । घटनाबारे प्रहरीबाट अनुसन्धान भइरहेको छ ।