
﻿२३ चैत, काठमाडौं । द्वन्द्वकालीन घटनाबारे सर्वोच्च अदालतले गरेको फैसलाको विरोधमा एमाओवादीसहितका ६ माओवादी सडकमा उत्रिदैछन् ।
प्रचण्ड, मोहन बैद्य र विप्लव नेतृत्वको माओवादीसहितका ६ दलले संयुक्त रुपमा सोमबार देशभर प्रदर्शन गर्न लागेका हुन् । राजधानीमा बबरमहलस्थित काठमाडौंको जिल्ला अदालतबाट विरोध र्& याली निकाल्ने तयारी छ ।

सर्वोच्चले हालै सत्य निरुपण तथा मेलमिलाप आयोग गठन सम्बन्धी ऐनमा रहेको आम माफी सम्बन्धी प्रावधान खारेज गर्नुका साथै नियमित अदालती प्रक्रियामा रहेका द्वन्द्वकालीन मुद्दाहरु सत्य निरुपणमा नलैजाने फैसाल गरेको थियो ।

६ माओवादीले सर्वोच्चको फैसला शान्ति सम्झौता र अन्तरिम संविधान विपरीत भएको भन्दै खारेजको माग गरेका छन् ।
फैसला सच्याउन माग गर्दै ६ माओवादीले हालै प्रधानमन्त्री सुशील कोइरालालाई समेत ज्ञापनपत्र बुझाएका थिए ।

 
