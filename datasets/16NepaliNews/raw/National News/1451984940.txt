
﻿
२१ पुस, बिराटनगर । बिराटनगर क्षेत्रमा फस्टाइरहेको इन्धन एव पेट्रोलियम पर्दाथको कालोबजारी रोक्न प्रहरी सक्रिय भएको छ ।
भारतसँग सीमा जोडिएका नाका तथा बिराटनगर क्षेत्रमा ग्यास तथा इन्धनको कालोबजारी मैलाएको समाचार प्रकाशित भएपछि प्रहरीले आफनो सक्रियता बढाएको हो ।
प्रहरीले सोमबार साँझदेखि थालेको कालोबजारी नियन्त्रण अभियानमा ठूलो मात्रामा पेट्रोलियम पदार्थ बरामद भएको छ भने त्यसमा संलग्न एक दर्जन भन्दा बढी पक्राउ परेका छन् ।
प्रहरीले सोमबार साँझदेखि मंगलबार बिहानसम्म ९ हजार ५ सय ८५ लिटर कालोबजारीको डिजेल नियन्त्रणमा लिएको मोरङका प्रहरी नायव उपरीक्षक प्रमोद खरेलले जानकारी दिए । त्यस्तै ६ सय ६२ लिटर पेट्रोल, १ सय ५० लिटर मट्टतिेल र १ सय ७१ वटा ग्यास सिलिण्डर पनि बरामद भएको छ ।
अवैध रुपमा ग्यास र इन्धनको कालोबजारी गर्ने माथि प्रहरीले निगरानी वढाएको मोरङका खरेलले जानकारी दिए । उनका अनुसार पेट्रोलियम ओसार्ने तीन वटा गाडी पनि नियन्त्रणमा लिइएको छ । गाडीसँगै गाडी चालक र मालिक पनि नियन्त्रणमा लिइएको खरेलले जानकारी दिए ।
डिजेल र पेट्रोल तस्करीमा प्रयोग गरिएका १२ वटा साइकल पनि बरामद भएको छ ।
बिराटनगरको वडा प्रहरी प्रहरी कार्यालयले बसपार्कबाट को १ ज २३६० नम्बरको मारुती भ्यानसहित चालक विराटनगर-११ का चन्दन मण्डल र मालिक बिराटनगर-२२ का फिरोज आलमलाई पक्राउ गरेको छ ।
त्यस्तै को १ ख २१६६ नम्बरको मिनी ट्रकसहित चालक बिराटनगर-२१ का आल्लाउदिन मियाँ र साहु बिराटनगर २२ का बेचन मियाँ पनि पक्राउ परेका छन् । इलाका प्रहरी कार्यालय रानीले डिजेल तस्करीमा प्रयोग गरिएको बा २ ख ८३२७ नम्बरको टिपरलाई चालक सहित नियन्त्रणमा लिएको छ ।
वडा प्रहरी कार्यालय हाटखोलाले डिजेल तस्करीमा संलग्न सात र ग्यास तस्करीमा संलग्न पाँच जना पनि प्रहरी नियन्त्रणमा छन् । डीएसपी खरेलका अनुसार डिजेल तस्करी गरेर ल्याउँदै गरेको अवस्थामा भाथिगछका नसुल मियाँ, रमेश मण्डल, मोहम्मद रुसलम, मोनिचन साह, पृथ्वीचन्द्र साह, मोहम्मद जाविर र मोहम्मद मजरुम मियाँ पक्राउ परेका हुन् ।
ग्यास तस्करीमा संलग्न भएको आरोपमा मझारे-३ का रोशनकामत, सुनिल कामत, रामकुमार कामत, मनोज सिंह र पंकज कामत पनि पक्राउ परेका छन् ।