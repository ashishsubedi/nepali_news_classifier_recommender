
﻿नाकाबाट नेपाल भित्र्याउन पनि सहज नहुने बताएको छ । वीरगञ्ज नाकाबाट आयात गर्न नदिएपछि पश्चिम नेपालको नाकाबाट इन्धन बोकेका ट्याङ्कर र खाद्यान्न लागयतका बस्तु बोकेका ट्रक भित्र्याउने नेपाल सरकारले पहल गरिरहेका बेला भारतको उक्त भनाइ सार्वजनिक भएसँगै फेरि अवरोध सृजना गर्ने संकेत देखिएको हो । मंगलबार पत्रकार सम्मेलन गरी नेपालका लागि भारतीय राजदूत रञ्जित रेले तत्काल वीरगञ्ज नाका नखुल्ने र अन्य नाकाबाट नेपालले आयात गर्नु पनि सहज नहुने बताएका हुन् ।

तीन दिने भारत भ्रमण पूरा गरी उपप्रधान तथा परराष्ट्रमन्त्री कमल थापा स्वदेश फर्केको भोलि पल्ट मंगलबार प्रधानमन्त्री केपी शर्मा ओलीले इन्धन उपलब्ध गराउन चीनलाई आग्रह गरेलगत्तै राजदूत रेले पत्रकर सम्मेलन गरी भारतको पछिल्लो धारणा सार्वजनिक गरेका हुन् । वीरगञ्जमा हजारौं प्रदर्शनकारी सीमा नाकामा बसेर आन्दोलन गरिरहेको हुँदा तत्कालै नाका खुल्ने सम्भावना नरहेको र रक्सौलमा अडकिएर बसेका सवारीलाई अन्य नाकाबाट नेपाल प्रवेश गराउने उपाय पनि सहज नभएको उनको भनाइ छ । उनले नेपाल सार्वभौम राष्ट्र भएका चीनबाट इन्धन ल्याउन सक्ने बताएका उनले भारतले मधेससँग मात्र नभई सम्पूर्ण नेपालसँग सम्बन्ध मजबुद बनाउन चाहेको बताए ।
