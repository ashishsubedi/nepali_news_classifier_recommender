
﻿पूर्व प्रधानमंत्री डा. वावुराम भट्टराईले मधेशी, थारु ,मगर लगायतका जनजातीहरुले उठाएका मागहरु संविधान संशोधनवाट पुरा गरी भारतले लगाएको नाकावन्दी कुटनीतिक पहलवाट खुलाएर आपूर्ति सहज बताउनु पर्ने बताएका छन् ।सम्वाद नेपाल पोखराले वर्तमान परिस्थितिका बारेमा पोखरामा आयोजना गरेको अन्तरक्रिया कार्यक्रममा भट्टराईले भारतले वेला वेलामा नेपाललाई दुःख दिने गरेकोले भारतसंगको परनिर्भरतालाई कम गर्दै आत्म निर्भरता तर्फ लाग्न आर्थिक समृद्धि र विकास तिर लाग्नु पर्ने वताए ।

भट्टराईले आफुले दुई वर्ष अघिदेखि नै नयाँ युग शुरु भएपछि नयाँ शक्ति आवश्यक पर्ने बताउदै पुरानै ढर्राको एकीकृत नेकपा माओवादीले नयाँ संविधान पछिको नयाँ नेपाल वनाउन नसक्ने बताए । उनले नयाँ शक्ति निर्माणको शुरु गर्न पार्टी परित्याग गरेको बताए ।  नयाँ सरकार निर्माणसंगै सबै पार्टीमा मन्त्री पदको लागी मारामार र हानथाप भएकोमा दुःख व्यक्त गर्दै उनले अव स्वार्थ र भ्रष्टाचारमुखी राजनीति छोडेर सेवा मुखि राजनीतिमा लाग्नु पर्ने बताए ।

नेता भट्टराईले आफु राजनीति छोडेर व्यवसायतिर कहिल्यै नलाग्ने धारणा राख्दै उनले नक्सा कोरेरै पनि पेट पाल्न सक्ने क्षमता भएको बताए । संविधान सभाबाट नयाँ संविधान जारी हुनु ऐतिहासिक र युगान्तकारी काम हो भन्दै उनले तर सवैको आकांक्षा सम्वोधन गर्न नसकिएर संविधान अपूर्ण भएकोले संशोधनवाट असन्तुष्टीलाई पूरा गर्नेतर्फ लाग्नु पर्ने बताए ।
