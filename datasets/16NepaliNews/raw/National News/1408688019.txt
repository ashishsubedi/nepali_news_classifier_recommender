
﻿भाद्र ६, काठमाण्डौं । पहिचान सहितको संघीयता निर्माणका लागि भन्दै गठन भएको एमाओवादी नेतृत्वको संघीय गणतान्त्रिक मोर्चाको वैठक आज अपराह्न ३ बजे वस्ने जानकारी प्राप्त भएको छ । मोर्चाका संयोजक समेत रहनु भएका एमाओवादी अध्यक्ष प्रचण्डको निवासमा अपराह्न बस्ने वैठकमा संविधानको अन्तर वस्तुमा न्युनतम साझा धारणा बनाउन गठित कार्यदलले आफ्नो प्रतिवेदन पेश गर्ने बताइएको छ । आजको वैठकमा कार्यदलको प्रतिवेदनका साथै मोर्चाको आगामी कार्यक्रम बारे छलफल हुने खबर छ । यस अघि गतसाता बसेको मोर्चाको वैठकले संविधानका अन्तर वस्तुमा न्युनतम साझा धारणा बनाउन सातै दलका प्रतिनिधि सम्मिलित कार्यदल गठन गरेको थियो सो कार्यदललाई प्रतिवेदन पेश गर्ने जिम्मेवारी दिइएको थियो ।
