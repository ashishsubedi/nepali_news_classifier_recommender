
﻿काठमाडौं,  डेढ सातादेखि भारतले लगाउँदै आएको अघोषित नाकाबन्धी खोल्न भारत सरकारले सम्बन्धित निकायमा निर्देशन दिएर मालवाहक सवारी साधनहरु नेपाल प्रवेश गर्ने क्रममा मोर्चाका कार्यकर्ताले ठाउँठाउँमा अवरोध सिर्जना गरेका छन् । नेपालमा लगाउँदै आएको नाकाबन्धी खोल्न भारतको विदेश मन्त्रालयले आजदेखि नै निर्देशन दिए पनि रुपैडिहा नाकामा मधेसी मोर्चाले अवरोध पु& याउँदा आज मालबाहक सवारीसाधन ठप्प भएको छ ।

अन्य साना सवारी साधन भने चलिरहेका छन् । नेपाल भारत सीमाको दशगजा क्षेत्रमा मोर्चाका कार्यकर्ता बसेर सवारी आवागमनमा अवरोध गरेका हुन् । नेपालबाट सामान लिन भारत जान लागेका र भारतबाट सामान बोकेर आएका मालबाहक ट्रक तथा कन्टेनरहरु दिउँसोदेखि रोकिएका छन् ।

आज विहान फलफुल, तरकारी, कपडाका चारवटा मालबाहक सवारी साधन नेपाल प्रवेश गरेका थिए । मोर्चाका कार्यकर्ताहरु सीमापारि बसेर अवरोध गरेपछि आज कुनैपनि इन्धन बोकेका सवारी साधन नेपाल प्रवेश गर्न नपाएका हुन् । यसअघि हिजो एक दर्जन बढी इन्धन बोकेका सवारी साधनसहित २४ वटा मालबाहक ट्रक र ट्याङ्कर जमूनाह नाका भएर भित्रिएका थिए ।

तराइ मधेस लोकतान्त्रिक पार्टीका केन्द्रीय सदस्यहरु पशुपतिदयाल मिश्र, विजय गुप्ता लगायत नेताको नेतृत्वमा दुई दर्जनबढी मोर्चा आवद्ध कार्यकर्ताहरु आज पारि बसेर सवारी आवागमनलाई अवरोध पु& याएका हुन् । भारतीय प्रधानमन्त्री नरेन्द्र मोदी अमेरीकाबाट फर्किए लगत्तै नेपालमा गरीएको नाकाबन्धीका विषयमा सोधपुछ गरीएको स्रोतको दाबी छ ।

यतीलामो समयसम्म नाकाबन्धी, हड्ताल र आन्दोलनको आतंकबाट मुख्य रुपमा तराई मधेसका बासिन्दा नै सबैभन्दा बढी प्रभावित हुँदा पनि मधेसी दलका सेठ र धनाड्य नेताहरुका कारण उनीहरुले अझै पनि नाकाबन्धि खोल्न आनाकानी गरिरहेका छन् । भारत समेत नाकाबन्धी खोल्न राजी भइरहेका बेला कस्तो स्वार्थका लागी मधेसी मोर्चा अझै आन्दोलन र दंगा भड्काउन चाहीरहेको छ । प्रश्न अब जन जनको बनिसकेको छ ।
