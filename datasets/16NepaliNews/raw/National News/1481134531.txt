
﻿बोधराज सुवेदी/महुली, मंसिर २२ गते । पूर्व पश्चिम लोकमार्गको महुली बसन्तपुर खण्डमा बुधवार भएको सडक दुर्घटनामा एक साइकल यात्रीको घटनास्थलमै मृत्युु भएको छ ।
पश्चिमबाट औषधि बोकेर पूर्व तर्फ गइरहेको ना. ३ च. ६४५४ नम्बरको पिकअप महिन्द्रा जीपले सोही दिशातर्फ गइरहेका सप्तरीको वकधुवा–९ फारमटोल ५५ वर्षिय साइकल यात्री राजदेव महतोलाई पछाडिवाट ठक्कर दिंदा महतोको घटनास्थलमै ज्यान गएको ईलाका प्रहरी कार्यालय महुलीले जनाएको छ ।
दुर्घटना पश्चात जीप मुर्कटवा पुलवाट तल खसेको छ भने नाम नखुलेका जीप चालक र खलासी फरार भएको तथा मृतकलाई पोष्टमार्टमकोलागि गजेन्द नारायण सिंह सगरमाथा अञ्चल अस्पताल राजविराज पठाइएको प्रहरीले जनाएको छ । तीब्र गतिमा रहेको जीप अनियन्त्रित भइ दुर्घटना भएको हुनसक्ने प्रहरीको अनुमान रहेको छ ।