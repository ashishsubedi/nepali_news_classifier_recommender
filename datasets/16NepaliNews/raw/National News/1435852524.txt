
﻿नेपाली कांग्रेसको सनातन हिन्दु राष्ट्र स्थापना महाअभियानले नेपाललाई धर्म निरपेक्ष राष्ट्र बनाए आन्दोलन गर्ने चेतावनी दिएको छ । महाअभियानका संयोजक खुवबहादुर खड्का तथा सहसंयोजक लक्ष्मणप्रसाद घिमिरेले विज्ञप्ति निकालेर संविधानको मस्यौदामा धर्म निरपेक्ष राष्ट्र रहने भन्ने प्रावधान राखिएकोमा विरोध गर्दै त्यो व्यवस्था खारेज नभए आन्दोलन गर्ने चेतावनी दिनुभएको हो ।

विज्ञप्तिमा नयाँ संविधानको मस्यौदामा नेपालीको भावना विपरित धर्म निरपेक्षताको व्यवस्था गरिएको भन्दै धार्मिक स्वतन्त्रता सहितको सनातन हिन्दु राष्ट्रको व्यवस्था गर्न माग गरेको छ । ९४ प्रतिशतभन्दा बढी नागरिक ओमकार परिवारका रहेको देशमा धर्म निरपेक्षता हुनै नसक्ने महाअभियानले दाबी गरेको छ ।


