
﻿सिरहा, २२ पुस । सिरहाको गोलबजार नगरपालिका–३ स्थित भित्रि सडक खण्डमा विहीबार ट्रयाक्टरको ठक्करबाट एक बालकको मृत्यु भएको छ ।
मृत्यु हुनेमा गोलबजार नगरपलिका–३ बस्ने दिलिप पाश्वानको १४ बर्षिय छोरा दिपक पाश्वान रहेका छन् । पाश्वानलाई दक्षिणबाट उत्तरतर्फ आउँदै गउरेको स १ त ३१८७ नम्बरको ट्रयाक्टरले साँझ ५ः३० बजेतिर बाटो क्रस गर्ने क्रममा ठक्कर दिएको थियो । ठक्करबाट गम्भिर घाइते भएका बालककको राउ स्मारक अस्पताल लहानमा उपचारको क्रममा मृत्यु भएको प्रहरीले जनाएको छ ।
ठक्कर दिने ट्रयाक्टरका चालक फरार रहेकाले प्रहरीबाट खोजी भइरहेको छ । यता सुनसरीको ईटहरी–१२ मा इटहरीबाट बिराटनगरतर्फ आउँदै गरेको को १ ख ५६१९ नम्बरको टिपरले को १३ प ७४६८ नम्बरको स्कुटरलाई ठक्कर दिदा एक जना घाइते भएका छन् । घाइते हुनेमा स्कुटर चालक धरान–६ बस्ने ४३ बर्षिय दिपेश तामाङ रहेका छन् । तामाङको विपी कोइराला स्वास्थ्य विज्ञान प्रतिष्ठान धरानमा उपचार भइरहेको छ । ठक्कर दिने टिपरका चालकलाई इलाका प्रहरी कार्यालय इटहरीले नियन्त्रणमा लिएको छ ।