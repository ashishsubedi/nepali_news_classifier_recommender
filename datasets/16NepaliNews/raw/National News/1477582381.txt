
﻿राजविराज, ११ कार्तिक । पूर्वक्षेत्र अन्तर्गत सप्तरी र मोरङमा बुधबार भएको सवारी दुर्घटनामा आठजना घाइते भएका छन् ।
सप्तरीको पातो–३ मा पातोबाट कठौनातर्फ जादै गरेको स१त ४३३५ नम्बरको ट्रयाक्टरको ठक्करबाट बेलुका ७ बजेतिर साइकलयात्री कठौना–३ बस्ने बिजु सदा सोही ठाउँका सुसेन सदा, गम्भिर घाइते भएका छन् । उनीहरुको  गजेन्द्र नारायण सिंह सगरमाथा अञ्चल अस्पताल राजविराजमा उपचार भइरहेको छ भने शम्भुनाथ–७ बस्ने भुलु सदा र सोही ठाउँका बदि सदा समेत सामान्य घाइते भएका छन् । उनीहरुको स्थानीय मेडिकलमा उपचार भइरहेको छ ।
ठक्कर दिने ट्रयाक्टका चालक फरार छन् । उनको प्रहरीबाट खोजी भइरहेको इलका प्रहरी कार्यालय पातोले जनाएको छ । त्यसैगरी सप्तरीकै भारदह–१ मा पूर्वतर्फ आउँदै गरेको ना५ख ६५६४ नम्बरको बसले साँझ ५ बजेतिर विपरित दिशाबाट जाँदै गरेको स४प ४१०९ नम्बरको मोटरसाइकललाई ठक्कर दिदाँ मोटरसाइकल चालक  पोर्ताह–१ बस्ने जोनी कुमार माझी घाईते भएका छन् । घाइतेको स्थानीय मेडिकलमा उपचार भइरहेको छ । ठक्कर दिने बसका चालकलाई सिमा प्रहरी चौकी भन्टाबारीले नियन्त्रणमा लिएको छ ।
त्यस्तै मोरङको कटहरी–१ स्थित रंगेली विराटनगर सडक खण्डमा विराटनगरबाट जाँदै गरेको को१त ७३६६ नम्बरको ट्रयाक्टरले बेलुका ७ बजेतिर विपरित दिशाबाट आउँदै गरेको साईकलयात्रीलाई ठक्कर दिँदा भाथिगञ्ज–७ बस्ने ४५ बर्षिय प्रकाश राजबंशी घाइते भएका छन् । घाइतेको गोल्डेन अस्पताल विराटनगरमा उपचार भई रहेको छ । ठक्कर दिने ट्रयाक्टरका चालकलाई वडा प्रहरी कर्यालय ‘ख’ ले नियन्त्रणमा लिएको छ । मोरंकै विराटनगर–१९ स्थित झमेली चोकमा रानीबाट विराटनगरतर्फ जाँदै गरेको को२७प ९७५ नम्बरको मोटरसाइकलले दिउँसो २ बजे विपरित दिशाबाट आउँदै गरेको साइकललाई ठक्कर दिदा साइकलयात्री भातिगञ्ज–२ रन्जना कुमारी राजबंशी घाईते भएकी छिन् । घाइतेको न्युरो अस्पताल विराटनगरमा उपचार भइरहेको छ । ठक्कर दिने मोटरसाइकलका चालकलाई इलाका प्रहरी कार्यालय रानीले नियन्त्रणमा लिएको छ ।