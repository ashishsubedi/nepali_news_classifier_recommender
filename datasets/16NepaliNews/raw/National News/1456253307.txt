
﻿वीरगञ्ज, ११ फागुन । संयुक्त मधेसी राष्ट्रिय आन्दोलन समिति पर्साद्वारा मङ्गलवार वीरगञ्ज जेसीसको सभाकक्षमा तिसरका मधेस आन्दोलनके समिक्षा आ १७ वां अन्र्तराष्ट्रिय मातृभाषा दिवस बिषयक अन्र्तक्रिया गोष्ठी आयोजना गरियो ।
समितिका संयोजक झगरु प्रसाद यादवको अध्यक्षतामा आयोजित गोष्ठीमा वक्ताहरुले तेस्रो मधेस आन्दोलन मधेसवादी राजनितीक दलका प्रमुख नेताहरुको अदुरर्ददिशता, एक आपसमा आरोप प्रत्यारोप तथा अस्तित्वको लडाईका कारण उपलब्धि ओझेलमा परेको बताए । मधेसी जनता अहिले पनि आन्दोलनको लागि मानसिक रुपमा तयार रहेकोले आन्दोलनलाई उपलब्धिपुर्ण बनाउन मधेसवादी दलहरु बीच ठुलो ईच्छा शक्ति, मुद्दाप्रतिको ईमानदारिता र कार्यगत एकता को आवश्यकतामाथि जोड दिएका छन् ।  वक्ताहरुले आन्दोलनको क्रममा आन्दोलनरत दलहरुकै बिचका नेताहरुले गरेका गलत क्रियाकलापको कारण पनि आन्दोलन बदनाम भएको चर्चा गर्दै जुन पार्टीसँग आवद्ध भएपनि त्यस्ता गलत क्रियाकलाप गर्नेहरुमाथी पार्टीहरुले छानबिन गरी कारवाही गरी जनता सम्क्ष माफी माग्दै अगाडि बढे आन्दोलन पुनः त्यही वेगमा आउने ठहर गरे । मधेस आन्दोलनसँगै आफना मातृभाषालाई पनि सरकारी काम काजको भाषा बनाउन संघर्ष गर्नुपर्ने आवश्यकता औंल्याए ।
नेकपा माओवादी पर्साका जिल्ला ईन्चार्ज छोटेलाल यादवले सञ्चालन गरेको अन्र्तक्रिया कार्यक्रममा संयुक्त मधेसी राष्ट्रिय आन्दोलन समितीका केन्द्रीय सह संयोजक एवं पुर्व सभासद गोपाल ठाकुर, संघीय समाजवादी फोरमका उपाध्यक्ष एवं सांसद लालबाबु राउत गद्दी, तमरा अभियानका महासचिव एवं पुर्व सभासद आत्माराम साह, नेपाल सदभावना पार्टीका महासचिव शिव पटेल, नेकपा माओवादीका केन्द्रीय सदस्य ई. नुरुलहोदा, मधेसी जनअधिकार फोरम लोकतान्त्रिक पर्साका अध्यक्ष शशीकपुर मियाँ, नेकपा मसालका अच्छेलाल साह लगायतका नेताहरुले आ–आफनो धारणा राखे ।