
﻿व्यवस्थापिका संसदको राज्य व्यवस्था समितिले डीभी र पिआर लिएका सरकारी कर्मचारीको विवरण माग गरेको छ । समितिको बुधबार बसेको बैठकले तीन दिन भित्र उक्त सुविधा लिएका कर्मचारीको विवरण बुझाउन सामान्य प्रशासन मन्त्री लालबाबु पण्डितलाई निर्देशन दिएको छ ।

निजामती ऐन संशोधन विधेयकमाथिको छलफलमा सभासदहरुले डीभी र पिआर लिएका कर्मचारी कति छन् ? भनेर बैठकमा उपस्थित मन्त्री पण्डितसँग प्रश्न गरेका थिए । छलफलपछि डीभी र पिआर लिने कार्मचारीको विवरण हेर्न आवश्क रहेको समितिले निष्कर्ष निकाल्दै उक्त विवरण उपलब्ध गराउन मन्त्री पण्डितलाई निर्देशन दिएको हो । 
