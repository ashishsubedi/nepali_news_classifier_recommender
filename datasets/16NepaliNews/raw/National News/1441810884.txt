
﻿एमाओवादीका वरिष्ठ नेता डा. बाबुराम भट्टरार्इ नेपाली सेनालार्इ फिर्ता गरेर तत्काल मधेसी दलसँग वार्ता थाल्न माग गरेका छन् । बुधबार एमाओवादी निकट मधेसी नेताहरुसँगको भेटपछि नेता भट्टरार्इले मधेसको स्थिति अत्यन्त गम्भीर दिशातर्फ उन्मुख भइरहेको दाबी गर्दै नेपाली सेनालार्इ व्यारेक फर्काउन माग गरेका हुन् ।

&#39;हाम्रो पार्टी एमाओवादीका मधेसका नेता/सभासद्हरू समेतबाट पछिल्लो चरणको तराई-मधेसको स्थिति बुझ्दा अत्यन्त गम्भीर दिशातिर उन्मुख भैरहेकोछ&#39;, उनले सामाजिक सञ्जालमा भनेका छन्, &#39;त्यसैले सरकारमा रहेका दलहरुले आवश्यक लचकता र जिम्मेवारी प्रदर्शन गर्दै तुरुन्तै सेना फिर्ता गर्न अग्रसर हुनुपर्यो ।&#39;

नेता भट्टरार्इ मधेसको तनावलार्इ शिथिल पार्नका लागि सेनालार्इ व्यारेक फर्काइनुपर्ने बताउँदै त्यसपछि आन्दोलनकारीसँग वार्ता गरी राजनीतिक समाधान खोज्नेतर्फ प्रयत्न गर्न सरकारसँग आग्रह गरेका हुन् । &#39;शुभकार्य गर्न कहिल्यै ढिलो हुनु हुन्न भने झैं सार्वभौम संविधानसभाले पनि अहिलेको प्रक्रिया भित्रैबाट यससम्बन्धमा कुनै बाटो निकाल्न सक्छ । सबै गम्भीर बनौं&#39;, बाबुरामले भनेका छन् । &#39;
