
﻿भूकम्पको विपत्ति सामना गर्न राष्ट्रिय सहमतिको सरकार गठनको सैद्धान्तकि सहमति गरेका प्रमुख दलबीच अनौपचारिक छलफल भएको छ। शुक्रबार एमाले र एमाओवादी नेताहरूबीच अनौपचारिक छलफल भएको खबर आजको नयाँ पत्रिकामा छापिएको छ। कोटेश्वरस्थित एक व्यवसायीको निजी निवासमा शुक्रबार बिहान एमाले अध्यक्ष केपी ओली,एमाओवादी अध्यक्ष प्रचण्ड , वरिष्ठ नेता बाबुराम भट्टराई, एमाले उपमहासचिव  बिष्णु पौडेलबीच राष्ट्रिय सरकार गठनको विषयमा अनौपचारिक छलफल भएको छ।

 
