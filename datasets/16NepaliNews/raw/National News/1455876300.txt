
﻿७ फागुन, विराटनगर । एक वर्षको अवधिमा मध्यमाञ्चलमा मानवअधिकार हननको घटनामा अग्रस्थानमा देखिएको छ ।
अनौपचारिक क्षेत्र सेवा केन्द्र इन्सेकले शुक्रबार सार्वजनिक गरेको २०१५ मा भएको मानव अधिकार उलंघन घटनाको विवरणमा मध्यमाञ्चल अग्रस्थानमा देखिएको हो ।
मध्यमाञ्चलमा सन् २०१५ मा २ हजार ४८३ वटा मानव अधिकार हननको घटना भएका छन् । जवकी मुलुकभर यो अवधिमा कुल ६ हजार ३५७ वटा मानव अधिकार हननको घटना भएको थियो ।
मध्यमाञ्चलपछि पूर्वाञ्चलमा धेरै मानवअधिकार हननका घटना भएका छन् । पूर्वाञ्चलमा यही अवधिमा १ हजार ३४९ मानवअधिकार बिरोधि घटना भएका छन् ।
एक वर्षको अवधिमा पुर्वाञ्चलमा ६८ वटा घाइते, वालअधिकारका २ सय ३३ वटा, अमानवीय व्यवहारका ५, अार्थिक, सामाजिक र सांस्कृतिकका १, अपहरण ३, महिला अधिकार ८ सय ९७, भेला संगठन हुने अधिकार १ सय ३४, जातिय विभेद १७, गिरफ्तारी तथा यातना ९ र हिरासत वा थुनामा मृत्यु एक जना रहेका छन् ।