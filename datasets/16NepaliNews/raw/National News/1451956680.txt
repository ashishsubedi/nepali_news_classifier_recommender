
﻿
२१ पुस, काठमाडौं । लाइभ पिच साइड अन्तर्वार्तामा पत्रकारलाई डेट जाने हो भनेर प्रश्न सोधेपछि वेष्ट इण्डिजका ब्याट्सम्यान क्रिस गेलको आलोचना भएको छ ।
अष्ट्रेलियामा चलिरहेको बिग ब्यास लिगमा मेलबर्न रेनिगेड्सबाट खेलेका गेलले १५ बलमा ४१ रन बनाए । जसको मदतमा उनको टीमले होबार्ट हरिकेन्सलाई ५ विकेटले हराउन सफल भएको छ ।
उनी आउट भएपछि लाइभ खेलका क्रममा टेन स्पोट्सकी पत्रकार मेलिनी म्याकलाकलिनले उनको अन्तर्वार्ता लिएकी थिइन ।
मेलिनीले सोधेको प्रश्नको जवाफमा गेलले भने, तपाईको आखा पहिलो पटक देखेर राम्रो लाग्यो । आश गर्छु कि खेलपछि हामी डि्रकमा जाउँ । नजलाउनुस् ।’
त्यसको जवाफमा मेलिनीले आफू नलजाएको बताइन् । ३० वर्षकी मेलिनी २०१३ मा बीबीएफको रिपोर्टिङका लागि नेटवर्कमा आवद्ध भएकी थिइन् ।
बिग ब्यास लिगले विज्ञप्ति जारी गरेर गेलको व्यवहार अनुचित र अनुपयुक्त भनेको छ । साथै यसबारे टीमसाग कुरा गर्ने उसले बताएको छ ।
टेन स्पोट्सले भने अन्तर्वार्तापछि माफी मागेको छ र पछि मेलिनीको पक्षमा ट्वीट गरेको छ ।