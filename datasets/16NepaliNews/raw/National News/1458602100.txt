
﻿आज सोमबार दिनभर अनलाइनखबरमा सयौं समाचार अपटेड भए । त्यस मध्ये पाठकले सबैभन्दा धेरै रुचाएका टप १० समाचार तपाईंले छुटाउनु भयो कि ?
१. बेइजिङमा नेपाल र चीनबीच १० वटा सम्झौता, बन्ने भो पोखरा विमानस्थल

नेपाल र चीनबीच १० वटा सम्झौता तथा समझदारीमा हस्ताक्षर भएको छ । नेपालका प्रधानमन्त्री केपी शर्मा ओली र चीनका प्रधानमन्त्री ली खछ्याङ नेतृत्वको प्रतिनिधिमण्डलबीच वार्तापछि सम्झौतामा विभिन्न तहमा हस्ताक्षर भएको छ ।
२. यस्ता छन् नेपाल र चीनबीच भएका १० सम्झौता
नेपालका प्रधानमन्त्री केपी शर्मा ओली र चिनियाँ प्रधानमन्त्री खछ्याङबीच सोमबार भेटवार्ता भएको थियो । चिनियाँ संसद भवन ग्रेट हल अफ पिपुलमा नेपालका प्रधानमन्त्री केपी शर्मा ओली र चीनका प्रधानमन्त्री ली खछ्याङ नेतृत्वको प्रतिनिधिमण्डलबीच वार्तापछि दुई देशका प्रधानमन्त्रीको उपस्थितिमा विभिन्न तहमा हस्ताक्षर भएको छ ।
३ं आरुघाटमा ‘अनौठो’ भो ! स्थानीय भन्छन्- आकासबाट ढुंगा वर्षियो
सीता बानियाँको आरुघाटस्थित घरमा तीन दिनदेखि ‘अपत्यारिलो घटना’ भइरहेको छ । घरको छानादेखि चुल्होसम्म अज्ञातस्थलबाट ढुंगालगायतका वस्तुहरु खस्छन् ।
४. राजकुमार ह्यारी लम्जुङमा, मंगलीले जोहो गरिन् लोकल भाले र ढिँडो
नेपाल भ्रमणमा रहेका बेलायतका राजकुमार ह्यारी लम्जुङ पुगेका छन् । लम्जुङको लेउरानी टोलको मंगली तामाङको घरमा ह्यारी बस्ने प्रवन्ध मिलाइएको छ ।
५. ल्हारक्याल लामा गोलीकाण्डमा छुटेलगत्तै ठगी आरोपमा समातिए
अख्तियारको छानविनका क्रममा इन्भेष्टमेन्ट बैंकमा रहेको लामाको लकरमा १४ थान गोली भेटिएपछि प्रहरीलाई जिम्मा लगाएको थियो । प्रहरीले ८ दिन थुनामा राखेर अनुसन्धान गरेपछि सार्वजनिक अपराधको मुद्धा चलाएको थियो ।
६. जनताको नाममा निस्कियो दुई हजारको सिक्का
राजा-महाराजाको नाममा त सिक्का निस्किएकै थिए तर नेपाली जनताको छोरोको नाममा पहिलोपटक सिक्का निस्कएको छ । त्यो पनि एक-दुई रुपैयाँको होर, दुई हजार रुपैयाँको !
७. ओलीको चीन भ्रमणमा दिल्लीको हस्तक्षेप ? 
कमरेड केपी ओली चीन भ्रमणमा निस्केपछि एक मनले भन्यो कि, मुलुकको प्रधानमन्त्री चीन पुगेर दुई देशबीच कूटनैतिक सम्बन्धमा विश्वासको वातावरण बनाउनेछन् । अर्को मनले सोच्दा लाग्छ, हैन ओली त एउटा व्यापारिक मनस्थितिमा चीन जाँदैछन् ।
८. पारस भन्छन्ः विश्वकप खेल्ने अवसर फेरि आउनेछ
नेपाली क्रिकेट टीमका कप्तान पारस खड्का भारतमा स्वास्थ्य परीक्षण गराएर आएपछि मैदानमा फर्केका छन् । आइतबार त्रिवि क्रिकेट मैदानमा पुग्दा उनी पुरानै जोशका साथ अभ्यासरत थिए । आफू अहिले पूर्णरुपमा स्वस्थ रहेको उनले बताए ।
९. अब कहिलेदेखि पोखरामा अन्तरराष्ट्रिय उडान हुन्छ ?
प्रधानमन्त्री केपी शर्मा ओलीको चीन भ्रमणका क्रममा पोखरा अन्तराष्ट्रिय विमानस्थलको ऋण सम्झौताले साकार रुप लिएको छ । सोमबार बिहान बेइजिङको ग्रेट हल अफ दी पिपुलमा अर्थमन्त्री विष्णु पौडेल र चिनियाँ समकक्षीवीच विमानस्थल सम्बन्धी सम्झौतापत्रमा हस्ताक्षर भएपछि अब पोखरामा अन्तरराष्ट्रिय विमानस्थल चाडै बन्ने आशा पलाएको छ ।
१०. अर्चना पनेरुसहितको ‘जिस्म’ यूनिटलाई प्रहरीले समात्यो
कास्की प्रहरीले चलचित्र ‘जिस्म’ यूनिटलाई छायांकन स्थलबाटै समातेको छ । चलचित्र विकास बोर्डबाट कुनै इजाजत नै नलिई चलचित्र छायांकन गरेको भन्दै प्रहरीले उनीहरुलाई समातेको हो ।
र, यो पनि
आइफोन किन्नका लागि बाउआमाले बेचे १८ दिनकी छोरी
एक चिनियाँ दम्पत्तिले आइफोन खरीद गर्ने पैसा जुटाउनका लागि आफ्नी १८ दिनकी छोरी समेत बेचेका छन् । आइफोन किन्नका लागि नाबालिका छोरी बेच्ने त्यो दम्पत्तिलाई चीनको को अदालतले ३ वर्षको जेल सजाय सुनाएको छ ।
