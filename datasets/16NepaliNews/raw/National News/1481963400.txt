
﻿
२ पुस, काठमाडौं । लण्डनका एक डाक्टरले अपरेशन गर्ने बेला बिरामीको भिडियो बनाए र त्यसलाई भिडियो साइट यू-ट्युबमा पोष्ट गरे । ति डाक्टरको विश्वास छ कि यस भिडियोबाट चिकित्सा विषय अध्ययनरत विद्यार्थीहरुलाई अपरेशनको प्रक्रियाबारे मद्दत मिल्ने छ ।
लण्डनस्थित डाक्टर शफी अहमद मेडिकल सर्जरीका प्राध्यापक हुन् र उनले आफूलाई ग्लोबल सर्जिकल ट्रेनर मान्दछन् ।

बुधबार लण्डनको एक अस्पतालमा उनले हर्नियाको अपरेशन गरे । सो क्रममा चश्मामा जडित क्यामराको मद्दतले डाक्टर शफीले अपरेशनको रेकर्ड पनि गरिरहे । त्यसपछि भिडियोलाई स्न्याप च्याट र यूट्यूबमा पोष्ट गरे । जसलाई करिब ४० हजारभन्दा बढीले हेरिसकेका छन् ।
अपरेशन पछि शफीले भने, ‘बिरामीले पहिचान गोप्य राख्न भनेकाले मैले त्यसको पूरै ख्याल गरेको छु । उनको अपरेशन सफल भयो । यो भिडियो मेडिकलका विद्यार्थीहरूलाई सर्जरीबारे बुझ्न सहयोगी हुने छ ।’
भिडियो हेर्नुहोस् 

शफीका अनुसार कयौं देशमा उनका छात्रहरु छन् जसका लागि उनले यस्तो प्रयोग गर्दै आएका छन् ।
अपि्रल २०१६ मा उनले अपरेशनको क्रममा थियटरका एक ३६० डिग्री भिडियो सार्बजनिक गरेका थिए जसलाई करिब १८० देशमा देखाइएको थियो । भिडियोमा शफीले अपरेशनको क्रममा सरसफाइमा निकै ख्याल गर्नुपर्ने कुरा गरेका छन् ।