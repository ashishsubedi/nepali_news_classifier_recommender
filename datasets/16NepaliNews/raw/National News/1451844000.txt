
﻿आज आइतबार दिनभर अनलाइनखबरमा सयौं समाचार अपटेड भए । त्यस मध्ये पाठकले सबैभन्दा धेरै रुचाएका टप १० समाचार तपाईले छुटाउनु भयो कि ?
१. लोडसेडिङ फेरि बढ्यो, अब दिनको १५ घण्टासम्म वत्ति आउँदैन 
नेपाल विद्युत प्राधिकरणले फेरि लोडसेडिङ बढाएको छ । प्रधानमन्त्री र सरकारका मन्त्रीहरुले एक वर्षमा लोडसेडिङ अन्त्य गर्ने भाषण गरेर हिँडिरहँदा विद्युत प्राधिकरणले भने फेरि लोडसेडिङ हो ।
२. कांग्रेसमा उमेर हदः ८० वर्षे सुशीलदेखि ४० वर्षे गगनसम्म
कांग्रेस यतिबेला १३ औं महाधिवेशनको तयारीमा छ । तर, योपटक पनि ८० वर्षका सुशील कोइराला र ७० वर्ष पुग्दै गरेका शेरबहादुर देउवा नै सभापतिमा चुनाव लड्ने तयारीमा छन् ।
३. अनुदानमा प्राप्त चिनियाँ इन्डक्सन चुल्होको मूल्य ९ हजार २ सय !
नेपाली बजारमा भारतबाट आएको इन्डक्सन चुल्होको मूल्य सामान्यतः ४ हजारदेखि ७ हजारसम्म पर्ने गरेको छ । तर, चीनले अनुदानस्वरुप दिएको चुल्होको दाम नेपाल सरकारले अहिलेसम्म तोक्न सकेको छैन ।
 ४. अख्तियारमा यसरी रोकियो राजेन्द्र महतोको नागरिकता छानविन  
नेपालमा करिब-करिब २५ वर्षदेखि राजनीति गरिरहेका र पटक-पटक मन्त्रीसमेत भएका महतोको नागरिकता विवादमा तानिएको यो पहिलोपटक भने होइन । अख्तियार दुरुपयोग अनुसन्धान आयोगले समेत हात हालेर छोडेको विषय हो यो ।
५. मकै पिँध्ने घट्टबाटै निकाल्न सकिन्छ बिजुली (भिडियोसहित) 

खोल्साखाल्सीमा बगिरहेको पानीबाट घट्ट चलाउने र कुटानी पिसानीको काम गर्ने प्रचलन नेपालमा पुरानो र मौलिक परम्परागत प्रविधि हो । अब आधुनिकतासँगै ती पानीघट्टबाट थोरै लगानीमै आफ्नो गाउँलाई चाहिने बिजुलीसमेत निकाल्न सकिने ‘मेसिन’ बजारमा आइसकेको छ ।
६. बाबुराम पक्षको दाबी: तेस्रो भइसक्यौं, चाँडै पहिलो बन्छौं 
एमाओवादीका अध्यक्ष प्रचण्डले शनिबार इटहरीमा आयोजित १ नम्बर प्रदेशको बैठकमा आफ्नो पार्टी चाँडै तेस्रोबाट पहिलो बन्ने दाबी गर्दै थिए । सोही दिन काठमाडौंबाट धौलागिरीतिर हिँड्न लागेका ‘नयाँ शक्ति अभियान’ का नेता देवेन्द्र पौडेलले भने- हामी तेस्रो भइसक्यौं, अब पाँच वर्षभित्र पहिलो शक्ति बन्छौं ।’
७. निजी कार-जीपलाई तीन दिन पेट्रोल दिइने
नेपाल आयल निगमले काठमाडौंमा तीन दिन निजी कार तथा जीपलाई पेट्रोल वितरण गर्ने भएको छ । तीनदिनमा झण्डै १३ लाख लिटर पेट्रोल वितरण गरिने निगमका प्रवक्ता मुकुन्द घिमिरेले अनलाइनखबरलाई जानकारी दिए ।
८. राष्ट्र बैंकले बनाएको मस्यौदा अर्थ मन्त्रालयले उल्ट्यायो 
नेपाल राष्ट्र बैंकको निर्णय अर्थ मन्त्रालयले उल्ट्याएको छ । बैंक तथा वित्तीय संस्थाका सञ्चालकहरुको कार्यकालका सम्बन्धमा राष्ट्र बैंकको निर्णय अर्थ मन्त्रालयले उल्ट्याएको हो ।
९. माग सम्बोधन नभए राजधानी घेर्ने उपेन्द्रको चेतावनी
मधेसी मोर्चाका नेता एवं संघीय समाजवादी फोरम नेपालका अध्यक्ष उपेन्द्र यादवले अवको आन्दोलन राजधानी केन्द्रित हुने बताएका छन् । उनले सत्तासिन दलले संविधान संशोधन र परिवर्तन नगरे राजधानी घेर्ने चेतावनी दिए ।
 १०. यी हुन् टु पिसले डुबाएका नायिका
‘फास्ट ट्रायाक’ बाट चर्चामा आउन चाहने नायिकाका लागि पहिलो विकल्प हो अंगप्रदर्शन । अंगप्रदर्शनका लागि अहिले सबैभन्दा चल्तिको फर्मुला हो आइटम डान्स र टु पिस ।
र, यो पनि 
शेरेले पाए सबैभन्दा कुरुप मानिसको उपाधि
दुनियामा हुने विभिन्न खाले सौन्दर्य प्रतियोगिताका बारेमा त सुन्नु भएकै छ । हाम्रो देशमा पनि च्याउसरी यस्ता प्रतियोगिता हुन्छन् । तर के तपाइँले सबैभन्दा कुरुप मानिस छान्नका लागि हुने मिस्टर अग्ली कन्टेस्टका बारेमा सुन्नुभएको छ ? सायद छैन होला ।