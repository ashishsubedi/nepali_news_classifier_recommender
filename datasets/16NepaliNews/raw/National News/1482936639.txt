
﻿खोटाङ, १३ पुस । खोटाङको लिच्कीराम्चे–८ मकैटारमा मंगलबार अपरान्ह विधार्थी चढेको जीप दुर्घटना हुँदा १२ जना घाइते भएका छन ।
सिमपानीबाट रसुवा जादै गरेको बा १३ च ३६१७ नम्बरको बलेरो जीप अपरान्ह ४ः३० बजे सडकबाट २०–२५ मिटर तल खसेको हो । दुर्घटनामा घाइते १२ मध्ये ४ जनाको अवस्था गम्भीर रहेको छ । गम्भीर घाइतेहरुमा खोटाङ लिच्कीराम्चे–२ बस्ने १५ वर्षिय यम बिएल राई, सोही गाविस ३ बस्ने १५ वर्षिय गिता कार्की, १५ वर्षिय रेणुका कार्की, १५ वर्षिया सरिता राउत छन् । गम्भीर घाइतेहरुको जिल्ला अस्पताल उदयपुरमा उपचार भइरहेको छ । अन्यको अवस्था सामान्य रहेकोले स्थानीय अस्पतालमा उपचार गराइएको छ ।
यता मोरङको बनिगामा ३ रामजानकी चौकमा मंगलबार अपरान्ह को २ त १०९९ नम्बकरो ट्रयाक्टरको डालाबाट खसेर बनिगामा–३ बस्ने बर्ष ३५ को राजेश उराउ घाइते भएका छन् । घाइतेको कोशी अंचल अस्पताल बिराटनगरमा उपचार भइरहेको छ ।