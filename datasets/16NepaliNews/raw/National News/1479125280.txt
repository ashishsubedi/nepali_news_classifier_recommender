
﻿
२९ कात्तिक, काठमाडौं । पूर्वमन्त्री सुजाता कोइरालालाई ५० लाख उपचार खर्च दिने सरकारको निर्णयको सांसदहरुले विरोध गरेका छन् । व्यवस्थापिका संसदको सोमबारको बैठकमा यज्ञराज सुनुवार, मीना पुन सहितका सांसदहरुले सरकारी निर्णयको विरोध गरेका हुन् ।
एमाले सांसद सुनुवारले भने, ‘अहिले सिटामोल खान नपाएर अस्पतालको छतबाट हाम फाल्नु परेको अवस्था छ । सरकारले यस्ता गरिब निमुखाबारे के सोचिरहेको छ ?’
राष्ट्रिय जनमोर्चाकी सांसद मीना पुनले अहिले पनि जनता उपचार खर्च नपाएर मरिरहेको तर, सरकारले हुनेखाने र पैसा भएकाहरुलाई उपचार खर्च दिएको भन्दै विरोध गरिन् ।
नेपाल मजदुर किसान पार्टीकी सांसद अनुराधा थापामगरले उपचार खर्च फिर्ता लिने बाचा प्रधानमन्त्रीले गर्नुपर्ने माग गरिन् ।
यो पनि पढ्नुहोस् 
सुजातालाई ५० लाख दिँदा गगन थापालाई झुक्याइयो
स्तन क्यान्सरलाई जितेकी बसुधा भन्छिन्- सुजातालाई स्वास्थ्यलाभको कामना !