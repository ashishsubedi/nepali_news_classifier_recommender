
﻿रामचन्द्र नेपाल
क्वालालम्पुर । सवारी दुर्घटनामा परी मलेसियामा एक नेपाली गम्भीर घाइते भएका छन् ।  खोटाङको वाकाचोल ४ घर भएका नरेन्द्र राई आफू कार्यरत कम्पनीभित्र ट्रकको ठक्करले घाइते भएका हुन् । उनी तामान केपुगमा रहेको एक कम्पनीमा काम गर्दै आएका थिए ।
सामान छाडेर फर्कने वेलामा कम्पनीको ढोकाखोल्न गएका राईलाई बाहिरिदै गरेको ट्रकले मंगलवार दिउसो ठक्कर दिएको थियो ।
राईको अहिले सेलायाग अस्पतालमा उपचार भैरहेको छ । अस्पताल श्रोतका अनुसार उनको छात्तिमा निकै असर देखा परेको छ । अवैधानिक अवस्थामा रहेर काम गरिरहेका कारण उनको उपचारमा समस्या देखिएको आफन्तहरुले बताएका छन् ।
अस्पतालमा उनी रामाएन्ता जीनको नाममा भर्ना भएका छन । हालसम्मको खर्च कम्पनीले ब्यहोरोको भएपनि कम्पनीले थपखर्च गर्न नसक्ने जनाएपछि आफन्तहरु सहयोगीको खोजीमा जुटेका छन् ।
राई तीनवर्ष अगाडि अल्ली मेकाली भन्ने कम्पनीमा आएको भए पनि भने जस्तो सेवा सुविधा कम्पनीले नदिएपछि कम्पनी छोडेर बाहिरिएका थिए । अहिले कार्यरत कम्पनीमा पनि उनी भर्खरैदेखि मात्र काम थालेको घाइते राईका साथीहरुले बताएका छन् ।