
﻿वीरगञ्ज, १० पुस । संघिय समावेसी मधेसी युवा गठबन्धन पर्साले शुक्रवार वीरगञ्जमा मोटरसाईकल रयाली निकालेको छ ।
वीरगञ्जको माईस्थान चौकमा हुने अधिकार प्राप्तिका लागि मधेस जागरण युवा सभाको पुर्वसन्ध्यामा मोटरसाइकल रयाली निकालिएको हो । ‘मधेस मुक्ति आन्दोलनको सफलता युवाको काँधमा’ मुल नाराका साथ युवा गठबन्धन पर्साका संयोजक ईश्वर यादवको नेतृत्वमा वीरगञ्जको घण्टाघरबाट निकालिएको रयाली नगरको बिभिन्न भाग परिक्रममा गरी पुनः घण्टाघरमै पुगेर समपन्न भएको थियो ।
रयालीमा गठबन्धनका युवा नेताहरु धर्मेन्द्र पटेल, ओमप्रकास सर्राफ, धुरेन्द्र पटेल, रोशन कुमार ,अनिल गुप्ता, धर्मेन्द्र गुप्ता, जलेश्वर सर्राफ, हुसेन समानी, पंकज पटेल, अमित कुमार, बिष्णु कुमार, अजय गुप्ता, अनिल पटेल, भरत सर्राफ, प्रवेश सर्राफ, धनञ्जय मिश्रा, संदिप चौरसिया, निसान्त मिश्रालगायतका युवा नेताहरुको सहभागिता रहेको थियो ।
