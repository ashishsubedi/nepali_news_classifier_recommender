
﻿वीरगञ्ज, २३ माघ । सार्प डेभलपमेन्ट फोरम श्रीपुर वीरगञ्जले आफ्नो पाँचौं बार्षिक उत्सवको अवसरमा रक्तदान कार्यक्रम आयोजना गरेको छ ।
संस्थाका अध्यक्ष सुरज साहको सभापतित्वमा सम्पन्न रक्तदानमा महिला पुरुष गरी ५१ जनाले रक्तदान गरेका छन् । कार्यक्रमका प्रमुख अतिथि राष्ट्रिय मधेस समाजवादी पार्टीका केन्द्रीय सदस्य राजेशमान सिंहले युवाहरुको बिकासको लागि आफुले सहयोग गर्ने बताउदै समाजको बिकासमा लाग्न सवै युवाहरुलाई लाग्न आग्रह गरे ।
कार्यक्रममा नेकपा एमाले पर्साका नेता सुन्दर कुर्मी, कृषि अनुसन्धान केन्द्रका बरिष्ठ बैज्ञनिक सचिन कुमार मिश्र, रक्त सञ्चार केन्द्रका धिरेन्द्र झा, मधेसी पत्रकार समाज पर्साका अध्यक्ष सन्तोष पटेल, रामसपा पर्साका नेताद्वय वकिल मियाँ, रोशन पटेल ,रेडियो तराई सञ्चालक समितिका सदस्य सनी मण्डललगायतले शुभकामना मन्तव्य व्यक्त गरे । उक्त कार्यक्रमलाई सार्प डेभलपमेन्ट फोरमका सचिव आनन्द पटेलले सहजीकरण गरे ।