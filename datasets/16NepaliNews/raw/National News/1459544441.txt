
﻿राजविराज, १९ चैत्र । सप्तरीको तेरहौता गाविस वडा नम्वर– ५ मा रहेको शनि मन्दिर निर्माण गर्न नेपाली सेना जनश्रमदानमा गर्न जुटेका छन् ।
बिरेन्द्र बजारदेखि करिब ३ किलोमिटर उत्तरमा रहेको शनि मन्दिर जिर्ण बन्दै गएकोले नेपाली सेना मन्दिर निर्माणमा जुटेका हुन् । मन्दिरको उचित संरक्षण सम्वद्र्धनकालागि स्थानीय नेपाली सेनाका मेजर अशोक कुमार कार्कीको नेतृत्वमा १ सय ५० जना नेपाली सेनाको डफ्फाले एक सातादेखि मन्दिर निर्माण कार्यमा जुटेको जनाईएको छ ।
सोही मन्दिरमा महाशिवरात्रीको अवसरमा शिव शनि महायज्ञको समेत आयोजना गरेको शनि धामका अध्यक्ष भुपेन्द्र कुमार यादवले जानकारी बताए । विगत केही वर्षयता उक्त मन्दिरमा प्रत्येक शनिबार सयौ भक्तजनहरु पुजा–आजा र दर्शनको लागि जाने गरेका छन् ।