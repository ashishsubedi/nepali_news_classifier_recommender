
﻿राजविराज, ७ मंसिर । कातिक शुक्ल त्रयोदशीका दिन मैथिली साहित्य परिषद्ले राजविराजमा हरेक वर्ष मनाउँदैआएको विद्यापति स्मृति पर्व अर्को सूचना प्रकाशित नहुञ्जलेसम्मका लागि स्थगन गरिएको छ ।
परिषद्का अध्यक्ष शुभचन्द्र झा र सचिव श्यामसुन्दर यादवले सोमवार संयुक्त प्रेस विज्ञप्ति जारी गर्दै स्थगन भएको जानकारी दिएका हुन् । यसवर्ष मंसिर ८ गते हुने भनिएको पूर्व निर्धारित झाँकी जुलुस, नगर परिक्रमासहित विविध कार्यक्रमहरु स्थगन गरिएको छ ।
नेपालमा विगत साढ़े तीन महिनादेखि चलिरहेको मधेश आन्दोलनका क्रममा विगत तीन दिनदेखि राजविराजसहित सप्तरीको विभिन्न स्थानहरुमा जारी अनिश्चितकालीन कफर््यू दैनिक रूपमे जारी रहेकोले यस्तो विकट परिस्थितमा बाध्यतावस कार्यक्रम सारिएको प्रेस विज्ञप्तिमा जनाइएको छ ।
वर्तमान आन्दोलनलाई निर्णायक बनाउन थप सशक्त भूमिका निर्वाह गर्न परिषद्ले आग्रह गरेको छ ।