
﻿
७ वैशाख, बुटवल । तीनदिनदेखि बुटवलमा संचालित मोवाइल मेला सकिएको छ । बुटवल उद्योग वाणिज्य संघ बस्तुगत मोवाईल समितिको आयोजनामा बैशाख ४ गतेदेखि लागेको मेला सकिएको हो ।
मेलाको ३२ हजार दर्शकले अवलोकन गरेको र दुई करोड बरावरको आर्थिक कारोवार भएकेा मेला आयोजक मुल समितिका संयोजक एमएल पाण्डेले बताए ।
विश्व बजारबाट नेपाल भित्रिएका विभिन्न ३० कम्पनीमा मोवाईल सेट र मोबाइल एसेसोरिजका २५ स्टल राखिएको मेलामा ५ देखि ३५ प्रतिशत सम्म छुटको व्यवस्था गरिएको थियो । काठमाडौं बाहिर पहिलोपटक बुटवलमा आयोजना भएको मोबाइल मेलामा ९ सय रुपैयांदेखि एक लाख रुपैयां बढी मूल्यका मोबाइल सेटहरु राखिएको थियो ।
सोही अवसरमा मेला सफल बनाउन कलम चलाउने बुटवलका तीन जना पत्रकारलाई पुरस्कृत तथा सम्मान गरिएको छ । मेला सफल बनाउन महत्वपुर्ण योगदान पुर्याएको भन्दै अनलाइनखबरका बुटवल सम्बाददाता कपिल ज्ञवाली, बुटवल एफएमका झविन्द्र देवकोटा, र बुटवल टुडेका कृष्ण खनाललाई पुरस्कार सहित सम्मान गरिएकेा हो ।
त्यस्तै उत्कृष्ट स्टल सजावटका रुपमा जिवोनी मोवाईल र अत्याधिक मोवाइल विक्रि गर्ने सामसुङ मोवाईललाई पुरस्कृत गरिएको थियो ।
मेलाले नयाँ प्रबिधिको सिकाइ र प्रयोगलाइ प्रोत्साहन गर्न सफल भएको बुटवल बुटवल उद्योग बाणिज्य संघका अध्यक्ष महेशमान सिंहले बताए ।
समापनका अबसरमा आन्तरीक राजश्व कार्यालय बुटवलका प्रमुख सरदचन्द्र पौडेल, संघका बाणिज्य उपाध्यक्ष तथा मुल्यांकन समितिका संयोजक उज्वल कशजु, अर्जुनमान शैजु, ईलाका प्रहरी कार्यालय बुटवलका प्रहरी नायव उपरीक्षक महेन्द्र खड्का, मेला आयोजक मुल समितिका सह संयोजक विनोद पौडेल, सचिव सुरन्द्रमान श्रेष्ठ लगायतले अाफ्रना भनाइ राखेका  थिए ।