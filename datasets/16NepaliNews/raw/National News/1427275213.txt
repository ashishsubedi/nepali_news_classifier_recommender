
﻿एकीकृत नेकपा माओवादीका कार्यकर्ताले अर्थमन्त्री रामशरण महतमाथि आक्रमण गरेका छन् । कास्कीको सल्यान गाउँमा आयोजित एक कार्यक्रममा जाँदै गरेका गएका अर्थमन्त्री महतमाथि एमाओवादीका विद्यार्थी संगठनले आक्रमण गरेको हो ।  अर्थमन्त्री महत पोखराको सिम्पानीमा पुगेपछि बाटोमा लुकेर बसेका एमाओवादी समर्थित विद्यार्थीले ढुंगामुढा गरेका थिए । आक्रमणबाट मनत्री महतलाई भने केही पनि भएको छैन । उनी चढेको बा १३ च २५१ नम्बरको गाडीमा क्षति पुगेको बताइएको छ ।  उक्त आक्रमण बुधबार बिहान ११ बजे भएको हो । प्रहरीले आक्रमणमा सहभागी भएका पाँच जना कार्यकर्ताहरुलाई गिरफ्तार गरेको छ । गिरफ्तार हुने विद्यार्थीहरुमा अखिल क्रानितकारीका केन्द्रीय सदस्य किरण सापकोटा क्षितिज, लक्ष्मीप्रसाद सुवेदी, नेत्र चापागाई, दिनेश पौडेल र विशाल गुरुङ छन् । उनीहरु सबै पृथ्वीनारायण क्याम्पस पोखराका विद्यार्थी हुन् ।  ३० दलीय मोर्चाको कार्यक्रमअनुसार आज अर्थमन्त्रीमाथि उक्त आक्रमण भएको बताइएको छ । मोर्चाको कार्यक्रम अनुसार कालो झण्डा देखाउने मात्र भए पनि त्यो असफल भएपछि अर्को ठाउँमा ढुंगामुढा प्रहार भएको बताइएको छ ।
