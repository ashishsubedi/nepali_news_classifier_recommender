
﻿आश्विन १०, काठमाण्डौं । संविधान सभामा रहेको संवैधानिक राजनीतिक संवाद तथा सहमति समिति अन्तरगत रहेको संवैधानिक वार्ता उप समिति र तराईमा भूमिगत गतिविधि गरिरहेका जनतान्त्रिक तराई मुक्तीमोर्चाका बीचमा जनकपुर धाममा भएको वार्तामा ५ बूँदे सहमति भएको छ । सहमति भएका बूँदाहरुमा राष्ट्रिय एकता, स्वतन्त्रता, अखण्डता तथा सार्वभौम सत्ता प्रति प्रतिवद्धरही शान्तिपूर्ण गतिविधि गर्ने । मधेशमा भएको शसस्त्र द्वन्द्वका बारेमा संविधान सभामा छलफल गरिने । सात दिन भित्रमा मोर्चाले हात हतियार तथा पक्राउ परेका कार्यकर्ता तथा मुद्धाको बारेमा संवैधानिक समितिमा बुझाउने रहेका छन् । 
