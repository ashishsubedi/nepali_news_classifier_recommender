
﻿श्रावण २९, काठमाण्डौं । मन्त्रीपरिषद्ले गर्नु पर्ने २६ सभासद्को मनोनयन अझै पर धकेलिने भएको छ । प्रधानमन्त्री सुशिल  कोइरालाले मनोनयन गर्न अमेरिका जानु अघि छलफल थाल्नु भएको थियो तर सर्वोच्चको आदेश अनुसारका व्यक्तिलाई मनोनित गर्ने कि विगतकै जस्तो गर्ने अन्योल देखिएकाले अन्तिम फैसला कुर्ने निष्कर्षमा सरकार पुगेको छ । सरकारका प्रवक्ता एवं सूचना तथा संचारमन्त्री मिनेन्द्र रिजालले मनोनित गर्ने सभासदको योग्यता सर्वोच्चको आदेशलाई मान्य वा पहिलाकै अनुभव भन्नेमा निर्णय भईनसकेको बताउनु भयो । २६ सभासद्मा चुनावहारेका र समानुपातिकमा परेका ब्यक्तिलाई समावेश गर्ने दलहरुको आकांक्षा र त्यसलाई रोक्ने सर्वोच्च अदालतको आदेशका कारण मनोनयन हुन नसकेको हो । 
