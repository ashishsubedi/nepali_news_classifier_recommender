
﻿रौतहट : गौर भन्सार कार्यालय नजिकको क्षेत्रमा  संयुक्त लोकतान्त्रिक मधेसी मोर्चाका ८ जना कार्यकर्ताहरुलार्इ प्रहरीले पक्राउ गरेको छ ।
गौर भन्सार क्षेत्रमा धर्ना सुरु गरेको केही समयपछि प्रहरीले सङ्घीय समाजवादी फोरमका केन्द्रीय सदस्य रामकिशोर यादवसहित आठजनालाई पक्राउ गरेको हो ।निषेधित क्षेत्र उल्लङ्घन गर्दै क्रान्तिद्वार अगाडि धर्नामा बसेका आठजनालाई पक्राउ गरिएको  जनाएको छ ।

पक्राउ पर्नेहरुमा सङ्घीय समाजवादी फोरमका जिल्ला उपाध्यक्ष धर्मेन्द्र पटेल, कोषाध्यक्ष सर्फलाल यादव, पासपतराय यादव, एमाओवादीका राजेशकुमार साह, तराई मधेस राष्ट्रिय अभियानका ललित मल्लिक सानु, विद्यार्थी नेता प्रकाश यादव र ललन यादव रहेका छन् ।पक्राउ परेका मोर्चाका कार्यकर्ताहरुलाई हाल जिल्ला प्रहरी कार्यालयमा ल्याइएको छ । धर्नाका कारण भन्सार कार्यालयको कामकाजमा अवरोध उत्पन्न भएको थियो ।
