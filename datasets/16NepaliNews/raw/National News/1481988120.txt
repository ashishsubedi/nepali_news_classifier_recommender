
﻿२ पुस, लजजुङ । हजार र ५ सयका नक्कली नोटसहिथ  बेसीसहर नगरपालिका–४ गैरीका राजकुमार श्रेष्ठ पक्राउ परेका छन् । उनको साथबाट प्रिन्टरसहितका सामाग्री समेत बरामद भएको छ ।
पुल्चोक इञ्जिनियरिङ कलेजबाट बिई उत्र्तिण गरेका श्रेष्ठले घरमै नक्कली नोट बनाउने गरेको खुलेको छ । घरमा बनाएको रकम लिएर उनी पाँचौ लमजुङ महोत्सवमा पुगेका थिए । सुरूमा त टिकट काउन्टरमा भएकाले त्यो थाहा पाएनन् । तर, बैंकमा जम्मा गर्ने बेला नक्कली भएको खुलेपछि सतर्कता अपनाइएको थियो ।
नक्कली नोटलार्इ चलाउन पल्किएका राजकुमार फेरि महोत्सवमा पुगे । काउन्टरमा भएकाले शंका गरिहाले र, उनलार्इ अरू रकम पनि देखाउन भन्दा मानेनन् ।
लगतै प्रहरीलार्इ खबर गरेर बुझाइएको महोत्सवको टिकट व्यवस्थापन समितिका संयोजक कृष्णकुमार प्रधानले बताए ।
र, प्रहरीले जब उनको घरमा छापा मार्‍यो, तब खुल्यो उनले त घरमै नक्कली नोट छाप्ने गरेका रहेछन् । लमजुङ प्रहरी प्रमुख समिरचन्द्र खरेलका  अनुसार श्रेष्ठले घरबाट स्क्यान मेसीन, प्रिन्टर, कम्प्युटर र नक्कली नोट बनाउने सफ्टवेयरहरु, सरकारी कार्यालयका छापहरु, लालपुर्जा, सवारी चालक अनुमति पत्र लगायतका सामाग्री बरामद भएको छ ।
श्रेष्ठले आफूले गएको ४ महिनादेखि नक्कली नोट बनाउन सुरु गरेको स्वीकार गरेका छन् । उनको घरको एउटा बन्द कोठाबाट २५ थान तयारी एकहजारको नोट, १४ थान प्रिन्ट गरेको हजारको नक्कली नोट, ३ थान पाँच सयको नोट लगायतका विभिन्न नक्कली नोट बरामद भएको छ ।
शनिबार प्रहरी कार्यालयमा आयोजित पत्रकार सम्मेलन गरी प्रहरीले श्रेष्ठलाई खोटा चलन, सरकारी छाप दस्तखत किर्ते गरेको आरोपमा मुद्दा चलाइने बताएको छ ।
 
 
 