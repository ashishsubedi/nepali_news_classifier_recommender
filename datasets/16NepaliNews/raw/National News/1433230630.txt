
﻿एमाओवादी नेतृत्वको ३० दलीय मोर्चाले संविधानका विवादित विषयमा सहमतिपछि मात्रै राष्ट्रिय सरकारबारे सोच्न सकिने निष्कर्ष निकालेको छ । एमाओवादी संसदीय दलको कार्यालय सिंहदरबारमा सोमबार बसेको ३० दलीय मोर्चाले संविधानमा सहमतिबिना राष्ट्रिय सरकारको आकार सोच्न पनि नसकिने निचोड निकालेको हो । &#39;संविधानका विषयवस्तुमा सहमति नगरी सरकारको कुरा गर्नुको कुनै अर्थ छैन,&#39; एमाओवादी वरिष्ठ नेता तथा पूर्वप्रधानमन्त्री बाबुराम भट्टराईले भने । बैठकमा मधेसी जनअधिकार फोरम नेपालका अध्यक्ष उपेन्द्र यादवले संविधान र पुनर्निर्माणमा मात्र ध्यान केन्दि्रत गर्न आग्रह गरेका थिए ।
