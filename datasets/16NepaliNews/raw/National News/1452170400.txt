
﻿
२३ पुस, काठकाडौं । अफगानिस्तामनको मजार-ए-शरीफस्थित भारतीय वाणिज्य दूतावासमा जब चरमपन्थीले आक्रमण गरे, बाख प्रान्तका गभर्नर अता मोहम्मद नूर राइफल लिएर मैदानमा उत्रिए ।
ट्वीटरमा भाइरल भएको यो तस्वीरमा हतियार बोकेका गभर्नर भारतीय वाणिज्य दूताबास बाहिर सैनिकहरुसँग कुरा गरिरहेका छन् । अफगानिस्तानका लागि भारतीय राजदूत अमर सिन्हाले ट्वीट गर्दै यसको पुष्टि गरेका छन् ।

अफगानिस्तानमा सोभियत आक्रमणका क्रममा नुर एक मुजाहिदीन थिए र उनले युद्धको प्रशिक्षण लिए । उनले अहमद शाह मसूदको उत्तरी गठवन्धनमा कमाण्डरको काम समेत गरे ।
गभर्नर अताह मोहम्मद नूरले बताएअनुसार चरमपन्थीहरुले भारतीय कूटनीतिज्ञको हत्या गर्न चाहेका थिए । ‘उनीहरु भारत र अफगानिस्तानको सम्वन्ध तोडियोस् भन्ने चाहन्छन्’ उनले भने ।
भारतीय वाणिज्य दूतावासमा आक्रमण भएको पाँचदेखि १० मिनेटभित्र नै उनी त्यहाँ पुगिसकेका थिए । उनले भने-‘म आफैं यो अपरेशनको नेतृत्व गरिरहेको थिएँ र मसँग हतियार थियो ।’
आफूले दूताबासको सुरक्षाका लागि हतियार उठाएको उनले बताए ।