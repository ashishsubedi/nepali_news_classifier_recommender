
﻿नेपाली कांग्रेसका केन्द्रीय सदस्य गगन थापाले राष्ट्रिय सहमतीको सरकार अहिलेको आवश्यकता नभएको बताउनुभएको छ । प्रेस युनियन मोरङले मंगलबार विराटनगरमा आयोजना गरेको पत्रकार सम्मेलनमा बोल्दै थापाले संविधान निर्माण पछि  राष्ट्रिय सहमतीको सरकार बनाउनु उचित नभएको बताउनुभएको हो ।

उहाँले संविधान जारी भए पछि बहुमतीय आधारमा सरकार बनाउनु पर्ने र प्रतिपक्ष विनाको सरकार गठन गरेर दलहरूले राजनीतिलाई भागवण्डा गर्न खोजेको थापाले बताउनुभयो । बलियो प्रतिपक्ष चाहिने वेलामा सहमतीय सरकार बनाए भ्रष्टाचार मौलाउने उहाँको भनाई छ । दुई ठूला पार्टीको सरकार पनि बनाउन नहुने उहाँको धारणा छ । दाता सम्मेलनबाट अरबौं रुपैयाँ आए खर्च गर्ने क्षमता सरकारसँग नभएको बताउदै थापाले भन्नुभयोे  दुई खर्ब खर्च गर्न नसकेको वेला पाँच खर्ब कसरी खर्च गर्ने । 
