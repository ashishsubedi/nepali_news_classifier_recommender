
﻿श्रावण २७, काठमाण्डौं । संवैधानिक राजनीतिक संवाद तथा सहमति समिति अन्तरगतको प्रारम्भिक वार्ता उपसमितिले पूर्वी तराइमा क्रियाशील ५ वटा भूमिगत समूहसंग वार्ता गरी विभिन्न सहमति गरेको छ । वार्तामा अखिल तराई मुक्तिमोर्चा, जनतान्त्रिक तराई मुक्तिमोर्चा, मधेशी भाइरस किलर, संयुक्त जनतान्त्रिक तराई मुक्तिमोर्चा र मधेश राष्ट्रिय जनतान्त्रिक पार्टी क्रान्तिकारीसंग छुट्टा छुट्टै वार्ता भएको छ । जनकपुरमा भएको वार्तामा राष्ट्रिय स्वतन्त्रता अखण्डता प्रति पूर्ण प्रतिबद्ध रहदै शान्तिपूर्ण राजनीति गतिविधि गर्न ती समूह सहमत भएको छन् । 
