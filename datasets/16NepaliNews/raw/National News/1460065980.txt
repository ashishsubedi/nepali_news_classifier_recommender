
﻿काठमाडौं । नेपाल बार एसोसिएसनको नयाँ कार्यसमितिका लागि भएको मतगणनामा अध्यक्षमा लोकतान्त्रिक समूहका अध्यक्षका उम्मेदवार शेरबहादुर केसीको अग्रता कायमै रहेको छ ।
निर्वाचन समितिका प्रमुख निर्वाचन अधिकृत हरिशङ्कर निरौलाका अनुसार विहीबारसम्म गणना भएको छ हजार ७८१ मतमा केसीले तीन हजार ३०५ मत प्राप्त गरेका छन् ।
निकटतम प्रतिद्वन्द्वी प्रगतिशील समूहका विजयकान्त मैनालीले तीन हजार ९० मत प्राप्त गरेका छन् ।
त्यस्तै, महासचिवमा खम्मबहादुर खातीले तीन हजार १ सय ४७ मत प्राप्त गरेका छन् भने उनका प्रतिद्वन्द्वी दीनमणि पोखरेलले दुई हजार ९७० मत प्राप्त गरेका छन् । कोषाध्यक्षमा ज्ञानरत्न शाक्यले तीन हजार ४५ मत र उनका प्रतिस्पर्धी हरिबहादुर खड्काले दुई हजार ९०२ मत प्राप्त गरेका छन् ।
शुक्रबारका लागि एक हजार ७० मात्र गणना गर्न बाँकी छ ।
हालसम्म २७ निर्वाचन केन्द्रको मतगणना गरिसकेको निरौलाले जानकारी दिए ।