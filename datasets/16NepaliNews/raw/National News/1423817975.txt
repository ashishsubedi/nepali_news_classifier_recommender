
﻿काठमार्डौँ, १ फागुन । नेकपा माओवादीका महासचिव नेत्रविक्रम चन्द  विप्लव  ले जनयुद्धले धक्का खाएको तर आफूहरु निरास नभएर जिम्मेवारीकासाथ जनयुद्धको उद्देश्य पूरा गर्न लगाडि बढिरहेको बताए ।  जनयुद्धले धक्का खायो, जनता र कार्यकर्तामा केही निरासा छाएको छ, हामीहरु जनयुद्धका उद्देश्य पूरा गर्ने बाटोमा अगाडि बढेका छौँ, अब निरास हुनुपर्दैन  विप्लवले भने ।

२० औँ जनयुद्ध दिवसको अवरमा पार्टीले काठमाडौँको बालाजुमा आयोजना गरेको शुभकामना आदान प्रदान कार्यक्रममा बोल्दै उनले सो कुरा बताएका हुन ।

तत्कालिन नेकपा (माओवादी) नेतृत्वले धोका दिएर आएको राजनीतिक संकलको सामना पछि हटेर होइन अगाडि बढेर समाधन गर्नुपर्ने बताए । जनयुद्धबाट प्राप्त उलब्धि संकटमा परेको बताउँदै उक्त संकटको सामना गर्न आफूहरु तयार भएकाले चिन्ता होइन साहसका साथ अगाडि बढ्नुपर्ने बताए ।  जनतासँग हामीले जुन प्रतिवद्धता गरेर जनयुद्धमा गएका थियौँ, त्यो पूरा भएको छैन, त्यसबाट हामी पछि हटेका छैनौँ  कार्यक्रममा बोल्दै विप्लवले भने ।

जनयुद्ध दिवसको अबसरमा विप्लवले शुभकामना दिँदै जनयुद्धका प्रतिवद्धता पूरा गर्न अगाडि बढ्न आग्रह गरे ।
कार्यक्रमा संयुक्त राष्ट्रवादी मोर्चा नेपालका र विभिन्न पार्टी परित्याग गरि नेकपा माओवादीमा प्रवेश गर्ने दुई दर्जनभन्दा बढिलाई विप्लवले पार्टी प्रवेश गराएका थिए ।

मोर्चाका केन्द्रीय उपाध्यक्ष विष्णु कुमार पौडेल, केन्द्रीय सदस्य राजकुमार कोइराला, दिपक श्रेष्ठ लगायत ११ जना र एमाओवादी, नेकपा माओवादी लगायत विभिन्न पार्टी परित्याग गरि नेकपा माओवादीमा प्रवेश गरेका थिए ।

 
