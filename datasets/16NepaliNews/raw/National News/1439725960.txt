
﻿नेपाली काँग्रेसका बरिष्ठ नेता शेरबहादुर देउवाले कास्की लेखनाथका नेता रामजी पौडेलको हत्याले आफ्नो दाहीने हात भाँचिएको बताएका छन्। पौडेललाई नेपाली कांग्रेस कास्कीको पार्टी कार्यालयमा श्रद्धान्जली दिँदै नेता देउवाले भने, पौडेलको निधनले मेरो दाहिने हात भाँचिएको छ। उनको हत्याले नेपाली कांग्रेसलाई ठूलो क्षती भएकोछ।  उनले इमान्दार काममा कर्तव्यनिस्ठ कार्यकर्ताको हत्याबाट मर्माहीत भएको बताए। उनले आपराधीहरुलाई कुनै पनि हालतमा नछाड्ने बताए।

श्रद्धान्जली कार्यक्रममा उपप्रधानमन्त्री तथा नेपाली कांग्रेसका महामन्त्री प्रकाशमान सिंहले पौडेलका हत्यामा संलग्न र योजनाकारलाई कुनै पनि हालतमा नछाड्ने बताए। पोष्मार्टमपछि नेपाली कांग्रेस कास्कीको पार्टी कार्यालयमा नेपाली कांग्रेसका नेता शेरबहादुर देउवा, महामन्त्री प्रकासमान सिंह लगाएतले पार्टीको झण्डा ओडाइ श्रद्धान्जली दिएका थिए।

त्यसपछि नेपाली काग्रेसका केन्दीय नेता, सभासद्, आफन्त र अन्य पार्टी कार्यकर्ताले श्रद्धान्जली  दिएका थिए। पौडेलको पार्थीव शरीरलाई आजै पोखराबाट लेखनाथ लगि नगर परिक्रममा गरेपछि अन्येस्टी गरिएको छ। उनको शनिबार राति आफ्नै पार्टीको एक समूहले कुटेर हत्या गरेको थियो।
