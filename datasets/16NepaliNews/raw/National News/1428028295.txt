
﻿कानुन व्यवसायीहरुको छाता संगठन नेपाल बार एशोसिएसनले आधिकारिक निकायबाट माग भए न्यायालयभित्रका भ्रष्टाचारको प्रमाण दिने बताएका छन्। 
बारले बिहीबार प्रधानन्यायाधीश रामकुमारप्रसाद शाहलाई पत्र पठाउँदै न्यायाधीशबारे संसद वा न्यायपरिषदले अदालतमा हुने भ्रष्टाचारबारे छानबिन गर्न समिति गठन गरी प्रमाण मागे आफूहरु दिन तयार भएको बताएको हो। संविधान र कानूनद्वारा न्यायाधीशलाई पदमुक्त गर्ने अधिकार प्राप्त सर्वाधिकार निकायका व्यवस्थापिका संसद र न्याय परिषदबाट विश्वसनीय छानविन समिति गठन भई सो छानविन समितिबाट विवरण माग भएका अवस्थामा बारले पठाएको पत्रमा भनिएको कान्तिपुर दैनिकमा खबर छ।

भ्रष्टाचारमा संलग्न न्यायाधीशहरुको छानविनको विधि, प्रक्रिया र प्रमाण संकलन विधि र सोको ग्राह्यता समेतका सन्दर्भमा सहयोग गर्न नेपाल बार एशोसिएसन प्रतिबद्ध रहेको व्यहोरा पत्रमार्फत जानकारी गराएको हो। 
