
﻿मुख्य तीन राजनीतिक दलसँग ४ बुँदे सम्झौता गर्दै मधेसी जनअधिकार फोरम लोकतान्त्रिकका अध्यक्ष विजयकुमार गच्छदारले  प्रमुख ती दलसँग गरेको चार बुँदे सहमति आफ्नो पार्टीबाट पारित गराउन नसक्दा संविधानमा हस्ताक्षर गर्ने योजना पुरा हुन सकेन।

काठमाडौंको गोप्य स्थानमा भएको बैठकमा गच्छदार हिमाल, पहाड र तराईको सीमा विवाद सीमाङ्कन आयोगले टुङ्ग्याउने सहमति भएपछि गच्छदार संविधानमा हस्ताक्षर गर्न तयार भएका थिए। यो विषयमा तीन दल र गच्छदारबीच ४ बुँदे सहमति भएको थियो।

तीन लदसँग सहमति गरेर गच्छदार पार्टीबाट त्यसलाई अनुमोदन गराउन पार्टी संसदीय दलको कार्यालय सिंहदरबार बोलाएका थिए। तर बैठकमा अधिकाशं सभासदले चार बुँदे सहमतिको विरोध गरेपछि सो सहमति पारित हुन नसकेको स्रोतले जनाएको छ।
