
﻿काठमाडौं : परराष्ट्रमन्त्री महेन्द्रबहादुर पाण्डेले उद्धारको काम सकेर विदेशी टोली फर्किने बेलामा बेलायती उद्धार टोलीसहितको जहाज आउन खोजेपछि अनुमति नदिइएको स्पष्ट गरेका छन्। अन्तर्राष्ट्रिय विमानस्थलको क्षमता र ढिलो गरी बेलायती उद्धार टोली आउन खोजेकाले अनुमति नदिइएको पाण्डेले बताए। बेलायतले मे ७ र ८ मा उद्धार टोलीको जहाज अवतरणका लागि सरकारसँग अनुमति मागेको थियो।
 
&#39;हाम्रो विमानस्थलको क्षमताभन्दा गह्रौं जहाज अवतरण गर्न दिन मिल्दैन&#39;, मन्त्री पाण्डेले बिहीबार अन्नपूर्णसँग भने, &#39;उद्धारको काम सम्पन्न गरेर अन्य विदेशी टोली फर्किने बेला बेलायती टोली आउन खोजेको थियो। हामीले उद्धार टोली तत्काल आवश्यक छैन भनेका हौं।&#39;
