
﻿ नेपालमा जारी भारतविरोधी भावनाप्रति भारतीय प्रधानमन्त्री नरेन्द्र मोदीका राष्ट्रिय सुरक्षा सल्लाहकार अजित डोभलले शुक्रबार याँदिल्लीमा नेपाली राजदूत दीपकुमार उपाध्यायसँग निराशा र अप्रसन्नता व्यक्त गरेका छन्।उनले तराईमा जारी आन्दोलनलाई सम्बोधन गर्न नसकेको भन्दै राजदूत उपाध्यायसँग असन्तुष्टि व्यक्त गरेका थिए।भारतीय प्रधानमन्त्री मोदी राष्ट्रसंघीय महासभाबाट फर्केको दुई दिन बितिसके पनि एक हप्तादेखि नेपालमाथि लगाइएको नाकाबन्दी फिर्ता र नेपालसँग चिसिएको सम्ंबन्धबारे भारत सरकारले कुनै निर्णय लिन सकेको छैन।
 
डोभलसँग भएको बैठकबारे राजदूत उपाध्यायले भने,  भारत अहिले देखिएको समस्या चाँडो हल होस् भन्नेमा छ। नेपाली जनतामाथि दुःख दिने कुनै नियत नभएको उहाँको भनाइ पाएँ। तर कहिले समस्या हल हुन्छ भन्ने कुनै मिति निश्चित छैन।&#39; राजदूत उपाध्यायले नेपालमा पेट्रोल, औषधि र खाद्यान्न अभाव हुँदा जनजीवन कष्टकर बन्दै गएको भन्दै तत्काल समस्या समाधान गर्न आग्रह गरेका थिए।
 
राजदूत उपाध्यायले भारतले लादेको नाकाबन्दी लम्बिन सक्ने संकेत गरे।  भारतीय कूटनीतिक परिधिभित्र रहेर अहिलेको समस्याको निकास चाँडै हुन्छ भनेर परिभाषा गर्न मुस्किल छ,&#39; उनले भने। राजदूत उपाध्यायसँगको भेटमा डोभलले भारतीय ट्रकहरूबाट सामान नेपालतर्फ जान नसक्नु दुर्भाग्यपूर्ण बताएर पन्छिए। तर उनले नाकाबन्दी कहिले हट्ने प्रस्ट बताएनन्।
