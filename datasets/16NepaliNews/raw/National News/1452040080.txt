
﻿नयाँ पत्रिकाकाठमाडौं, २२ पुस
सर्वोच्च अदालतले साझा यातायातका अध्यक्ष कनकमणि दीक्षितले अख्तियारको कारबाही र अनुसन्धान रोक्न माग गर्दै सर्वोच्च अदालतमा दायर गरेको रिटको सुनुवाइ गर्दै अन्तरिम आदेश जारी गर्न नपर्ने फैसला गरेको छ ।
पदीय दुरुपयोग गरी अकुत सम्पत्ति आर्जन गरेको भन्दै अख्तियारले छानबिन थालेपछि दीक्षित अन्तरिम आदेशको माग गर्दै सर्वोच्च गएका थिए । उनले छानबिनले आफ्नो मानमर्दन भएको र अख्तियारले अनुसन्धान क्षेत्रभन्दा बाहिर गई कारबाही र छानबिन थालेको जिकिर गरेका थिए ।
प्रधानन्यायाधीश कल्याण श्रेष्ठ र न्यायाधीश ओमप्रकाश मिश्रको संयुक्त इजलासले मंगलबार सो रिटमा अन्तरिम आदेश जारी गर्न नपर्ने फैसला गरेको हो । अदालतको आदेशपछि दीक्षितमाथि छानबिन अगाडि बढाउन अख्तियारलाई बाटो खुलेको छ ।
सचिव कार्कीसहित पाँच कर्मचारीमाथि कारबाहीको सिफारिस
भूकम्पपीडितहरूका लागि आएका त्रिपालमा अनियमितता गरेको आरोप लागेका सहरी विकास मन्त्रालयका तत्कालीन सचिव अर्जुनकुमार कार्की, सहसचिव वासुदेव गुरागाईंलगायतका पाँच कर्मचारीमाथि विभागीय कारबाही गर्न अख्तियारको निर्देशन