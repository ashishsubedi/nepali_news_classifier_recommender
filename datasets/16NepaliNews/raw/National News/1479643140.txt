
﻿अमेरिकाको न्युयोर्क शहरमा शनिबार मुस्लिम समुदायले एक र्‍यालीको आयोजना गरे, जसमा नवनिर्वाचित राष्ट्रपति डोनाल्ड ट्रम्पको जितपछि मुस्लिम समुदायमा व्याप्त डर र बेचैनी व्यक्त गरिएको थियो ।
र्‍यालीमा केहि मानिसले ट्रम्पलाई सहयोग गर्ने कुरा पनि गरे । न्युयोर्क पुलिस विभागमा कार्यरत पुलिस अफिसरहरुको संस्था मुस्लिम पुलिस अफिसर्स एसोशियसनले ब्रुकलिनमा आयोजना गरेको र्‍यालीमा थुप्रै मुस्लिम संगठनका प्रतिनिधिहरुको सहभागिता थियो ।
यस र्‍यालीमा बिभिन्न संगठनहरुका प्रतिनिधिले डोनाल्ड ट्रम्पको जितपछि अमेरिकी मुसलमानमा व्याप्त डरको बारेमा धारणा राखेका थिए ।
मुस्लिम पुलिस अफिसर्स एशोसियशनका अध्यक्ष अदिल राणाले र्‍यालीलाई सम्बोधन गर्दै भने, ‘हामी हाम्रा नवनिर्वाचित राष्ट्रपतिलाई बधाई दिन चाहन्छौं । उनले यो पनि स्मरण गराउन चाहे कि यो मुलुकमा अमेरिकीपनि रहन्छन् जो मुसलमान हुन् । म आफ्नो राष्ट्रपतिसमक्ष यो अपील गर्दछु कि उनी मुस्लिमहरुप्रति सकारात्मक हुनुहोस्, अमेरिकी मुसलमान तपाईंको सहयोगकका लागि तयार छ ।’
अदिल राणाले मुस्लिम समुदायसँग पनि अपील गरेका छन् कि उनीहरु कुनै नडराई आफ्नो काम जारी राख्नुहोस जुन तपाईंहरुले अहिलेसम्म गर्दै आउनुभएको छ र कुनैपनि जातीय भेदभाव महशुस भएमा तुरुन्त प्रहरीको खवर गर्नुहोस् ।’ र्‍यालीमा सहभागी एक मुस्लिम संस्था वान नेशन युएसका अध्यक्ष नदिम मियाको भनाई छ कि मुसलमानहरु अमेरिकामै रहनेछन् ।
नदिम मियाँ भन्छन्, ‘अमेरिका मुसलमानको घर हो र हामी अमेरिकाबाट अन्त कहीँ जानेछैनौं । हामी सबै मिलेर घृणाको जवाफ प्रेमले दिनुपर्छ ।’ अमेरिकामा बस्दै आएका थुप्रै मुसलमानले ट्रम्पका केहि विवादित वक्तव्यबाट निक्कै डराएको महसुश गरेका थिए ।
डोनाल्ड ट्रम्पले आफ्नो चुनावी प्रचारका क्रममा भनेका थिए कि अमेरिकामा संभावित आतंकवादी हमलाबाट बच्नका लागि केहि समय मुसलमानलाई अमेरिका प्रवेशमा रोक लगाउनुपर्छ ।
गत महिना चुनावी प्रचारका क्रममा भने ट्रम्पले केहि नरम भाषण दिँदै विश्वका केहि स्थानबाट अमेरिका आउने मानिसहरुलाई प्रतिबन्ध लगाउनुपर्ने बताएका थिए । ट्रम्पले यो पनि भनेका छन् कि अमेरिकामा बसिरहेका मुसलमानका मस्जिद र उनका घरहरु लगायतका स्थानहरुको पनि निगरानी हुनुपर्छ ।
काउन्सिल अन अमेरिकन इस्लामिक रिलेसन्स नामक एक मुस्लिम अमेरिकी संस्थाका अनुसार अमेरिका भरि ट्रम्पले जितेपछि अहिलेसम्म मुसलमानबिरुद्धको १०० भन्दाबढी जात तथा धर्मको आधारमा भइरहेको भेदभावकाृ मुद्धा दर्ता भएको छ ।
न्युयोर्कको र्‍यालीमा एक अमेरिकी मुस्लिम जिशान अहमदले एक पोष्ट समाएका थिए, त्यसमा लेखिएको थियो कि अमेरिका जातको आधारमा भेदभाव गर्दैन । मुसलमानको बारेमा ट्रम्पको धारणाबारे अहमद भन्छन्, ‘उनको भनाईबाट मानिसहरु किन डराइरहेका छन् भने उनको वक्तव्यले मुसलमान नै आतंकवादी हुन् भन्ने आरोपलाई पक्षपोषण गर्छ । हामी यस र्‍यालीमार्फत यो पनि प्रमाणित गर्न लागिरहेका छौं कि मुसलमान आतंकवादी हुँदैनन् ।’
न्युयोर्कका मेयर बिल द ब्लासियोका एक मुस्लिम सल्लाहकार सारा सइदले र्‍यालीमा मेयरको सन्देश सुनाउँदै भने, ‘बिनाडर आफ्नो जीवन व्यतित् गर्नुहोस् ।
सइदले जातीय भेदभावको बारेमा पनि कुरा गरे । ‘यदि जो कोहिलेपनि जात र धर्मको आधारमा भेदभाव गर्छन् भने तुरुन्तै शहरको पुलिस बिभागमा फोन गर्नुहोस यदि हिंस्रक मामला छ भने तुरुन्त ९११ मा सम्पर्क गर्नुहोस् ।
र्‍यालीमा आएका थुप्रै मानिसहरुले ट्रम्प प्रशासनलाई सहयोग गर्ने प्रतिबद्धता जनाए । एक पाकिस्तानी अमेरिकी राजा रज्जाकले ट्रम्पको बारेमा यो पनि भने कि उनी निक्कै राम्रा मानिस हुन् । रज्जाक भन्छन्, ‘जव ट्रम्पले सपथ लिन्छन् त्यसपछि राम्रो काम गर्नेछन् । उनीसँग मैले उनको कम्पनीमा काम गरिसकेको छु र उनी निक्कै राम्रा मानिस हुन् ।