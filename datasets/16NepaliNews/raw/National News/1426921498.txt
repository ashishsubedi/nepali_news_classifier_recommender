
﻿काडमाडौँ, ७ चैत - काठमाडौंको गोलढुंगास्थित पासाङल्यामु राजमार्ग तनाबग्रस्त बनेको छ। एक यात्रुबाहक बसले मोटरसाइकल चालकलाई ठक्कर दिएर घाइते बनाएपछि सो स्थान तनावग्रस्त बनेको हो। बा१ ख ६१८५ नम्बरको यात्रुबाहक बसले बा १५ प ८४०६ नम्बरको मोटरसाइकलमा सवार गोलढुंगाकै स्थानीयबासी हरिकृष्ण नगरकोटीलाई ठक्कर दिएको थियो। बसको ठक्करबाट नगरकोटी गम्भीर घाइते भएपछि आक्रोसित स्थानीयले ठक्कर दिने बसलाई तोडफोड गर्नुका साथै अहिले पासाङ ल्यामु राजमार्गमा प्रदर्शन गरिरहेका छन्।

प्रदर्शनका कारण उक्त राजमार्ग भएर चल्ने सवारी आवागमन ठप्प भएको छ। प्रहरीले स्थितीलाई नियन्त्रणमा लिएर खुलाउने प्रयास गरे पनि स्थानीयको कडा प्रदर्शनका कारण स्थिति नियन्त्रणमा आउन सकेको छैन। बालाजु प्रहरीले  स्थिति नियन्त्रणमा लिएर सामान्य बनाउने प्रयास भइरहेको जनाएको छ।
