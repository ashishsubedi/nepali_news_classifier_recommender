
﻿१५ मंसिर, काठमाडौं । बेलायतमा सेप्टम्बरबाट सुरु गरिएको पाँच पाउन्डको नोटलाई लिएर विवाद भएको छ ।  धेरैले रुचाएको उक्त नोट बनाउन प्रयोग गरिएको सामाग्रिलाई लिएर बेलायतमा विवाद भएको हो ।
पाँच पाउण्डको नयाँ नोट बलियो छ, च्यातिने छैन । यसलाई भिजाउन सकिने छ । वासिङ मेसिनमा धोइएपनि यो नोट सुरक्षित रहने छ ।
यो नोट चिल्लो छ । किनकि यस नोट बनाउन प्लाष्टिक पोलिमरका साथै केही अंश जनावरको बोसोसमेत प्रयोग गरिएको छ ।
बोसो मिसाइएका कारण शाकाहारीले असन्तुष्टि व्यक्त गरेका छन् ।  पुराना जमानका मानिसलाई सावुन तथा मैनवत्तिमा बोसोको प्रयोग हुने बारे जानकारी छ ।
परम्परागत रुपमा यस्ता समानमा बोसो गाई , भैसी, बाख्रा, सुंगुरको मासुबाट तयार गरिने गरिएको थियो ।  यस्तो जानकारी वाहिर आएसँगै शाकाहारिले समाजिक सञ्जालमा यसको विरोध एवं चिन्ता व्यक्त गरेका छन् ।
सामाजिक सञ्जालमा ४० हजार भन्दा धेरैले एक याचिकामा हस्ताक्षर गरेर उक्त नोट बनाउने सामाग्री फेर्न माग गरेका छन् ।
तर नोटको समर्थकहरुले भने ब्रिटेनको रुपैयाँमा ‘सुंगुरको मासुको अचारको वास्ना’ आउनुपर्ने बताएका छन् ।  केही बेलायती हिन्दू नेताले मन्दिरमा यस नोटलाई प्रतिवन्ध लगाउने विषयमा बिचार गरिरहेको बताएका छन् ।
बैंक अफ इग्ल्याण्डले एक विज्ञप्ती जारी गर्दै भनेको छ ,‘यस नोटमा जुन पोलिमर प्रयोग गरिएको छ, त्यसमा केही मात्रामा बोसोको प्रयोग भएको पुष्टि गर्दछौं ।’ र, उसले बैंकले अहिलेसम्म नोट बनाउने नयाँ तरिका बारे विचार नगरेको जनाएको छ ।