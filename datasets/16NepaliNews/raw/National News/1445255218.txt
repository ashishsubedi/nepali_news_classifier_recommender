
﻿काठमाडौं । एकीकृत नेकपा माओवादीले आफ्ना सात जना उच्च तहका नेताहरुलाई मन्त्री बनाएको छ । यती मात्र हैन सात जनामा ५ जना त प्रत्यक्ष निर्वाचित नेताहरु नै मन्त्री भएका छन् ।तर, सत्ता नेतृत्वकर्ता नेकपा एमालेमा भने समानुपातिकहरुले मन्त्री नपाए पार्टीलाई देखाइदिने धम्की दिन थालेको र समानुपातिक नेताहरुकै चाहनाका कारण एमालेले मन्त्री छान्न नसकेको अवस्था छ ।

अधिकांश समानुपातिक सांसदहरुले जीवनमा अन्तिम पटक सांसद भएको अवस्थामा मन्त्रीको पनि अनुभव लिऔं न त भन्ने भावमा अध्यक्ष एवं प्रधानमन्त्री केपी शर्मा ओलीलाई घेराबन्दीमा पारेको स्वयं एमालेका नेताहरुनै बताउँछन् ।यतीसम्म की आफुलाई जनताको प्रतिनिधि भएको धाक देखाउँदै तीनै समानुपातिक सांसदहरुको दौडधुप बढेको देख्न सकिन्छ । आइतबार बिहान पनि मन्त्री छान्न बसेको बैठकमा अधिकांस नेताहरुले समानुपातिकहरुलाई मन्त्री बनाउनुपर्ने मत राखेका थिए ।

यसरी एमालेले जनआधार नै नभएका सांसदहरुलाई मन्त्री बनाउने तरखर गरिरहँदा एमाओवादीले भने सबै निर्वाचितहरुलाई स्थान दिन खोजेको छ ।क्षेत्र, लिंग र समुदाय मिलाउनकालागि र पार्टीमा योगदान दिएका केही नेताहरुलाई भने उस्ले समानुपातिक कोटाबाटै मन्त्री बनाउन खोजेको छ ।यस्तोमा एमाओवादीको मन्त्री छनौंट विधि सुरुमा विवादीत जस्तो देखिए पनि अन्ततः निकै राम्रो भएको विश्लेषकहरु बताउँछन् ।

एमालेले भने जनताबाट अनुमोदीत सांसदहरुलाई पाखा लगाउने र राजनीतिक हैसियत विनाका सांसदहरुलाई काखा राख्ने अवस्था श्रीजना गर्न खोजेको एमालेकै नेताहरु बताइरहेका छन् ।यस्तोमा प्रधानमन्त्री ओलीमाथि पनि प्रत्यक्ष निर्वाचित सांसदहरुलाई मन्त्री बनाउनुपर्ने दवाव बढेको छ ।
