
﻿
२२ पुस, काठमाडौं । देशको अग्रणी मोबाइल सेवा प्रदायक एनसेलले पर्यटकीय दृष्टिकोणले प्रसिद्ध सगरमाथा क्षेत्र अथवा खुम्बु क्षेत्रमा आफ्नो सेवाको गुणस्तर थप सुधार गर्नुका साथै त्यस क्षेत्रमा इन्टरनेट सेवाको गति बढाएको छ ।
कम्पनीले उक्त क्षेत्रमा भिस्याट प्रविधिमा आधारित साइटहरुलाई माईक्रोवेभ लिङ्कले प्रतिस्थापन गरेको छ । साथै नेटवर्कको क्षमता पनि वृद्धि गरेको छ । यी सुधार पश्चात अब सगरमाथा क्षेत्रमा ग्राहकले उच्चस्तरको भ्वाइस सेवाको अनुभव गर्नुका साथै २१ एमबी प्रति सेकेन्डसम्मको गतिमा इन्टरनेट चलाउन सक्ने एनसेलले जनाएको छ ।
खुम्बु क्षेत्रमा प्रत्येक वर्ष संसारभरीबाट थुप्रै पर्यटकहरु ट्रेकिङ्ग र पर्वतारोहणका लागि आउने गरेका छन् । पर्वतारोहीलाई लक्षित गरी एनसेलले द्रुत गतिको इन्टरनेट सेवा सुरु गरेको हो ।
एनसेलले सन् २०१० देखि नै सगरमाथा क्षेत्रमा भिस्याट प्रविधिबाट ३.६ एमबी प्रतिसेकेन्ड गतिसम्मको इन्टरनेट सेवा प्रदान गर्दै आइरहेको थियो । यसले स्थानिय बासिन्दाका साथै विश्वका कुना-कुनाबाट आउने पर्यटकहरुको संचारको आवश्यकता परिपूर्ति गर्नलाई सहज बनाएको थियो । कम्पनीले काठमाडौं उपत्यकाको नेटवर्क आधुनिकिकरण गरेलगत्तै सगरमाथा क्षेत्रमा भिस्याट लिङ्कलाई माईक्रोवेभ लिङ्कले प्रतिस्थापन गर्ने काम गरेको हो ।
“सुदृढ नेटवर्क क्षमता र माईक्रोवेब लिङ्कले स्थानिय ग्राहक तथा पर्यटकहरुलाई अझ राम्रो र द्रुत इन्टरनेट सेवा सुनिश्चित गरेको छ । भ्वाइस सेवाको गुणस्तर अभिवृद्धि भएको छ । यसलेे गर्दा खुम्बु क्षेत्रका स्थानिय तथा यस क्षेत्रमा भ्रभणमा आउने पर्यटकहरुले आफ्नो देश र घरबाट टाढा हुदाँ पनि अझ सजिलैसँग आफ्ना पि्रयजनहरुसँग सम्पर्कमा रहन सक्छन्,” एनसेलका कर्पोरेट संवाद विज्ञ मिलन शर्माले भने ।
थ्रिजी साईट वातावरणमैत्री
ग्राहक अनुभवलाई अझ उत्कृष्ट बनाउन सुरु गरिएको यो प्रोजेक्ट अन्तर्गत पुराना भिस्याट साईटहरु हटाई ९९ किलोमिटर लामोमाईक्रोवेब लिङ्क स्थापित गरिएको छ । यसका साथै यहाँ जडान गरिएको सोलार ब्याकअफले विश्वकै उच्च स्थानमा रहेको एनसेलको थि्रजी साईटलाई वातावरणमैत्री बनाएको छ ।
आफ्ना ग्राहकलाई उत्कृष्ट मोबाईल इन्टरनेट गति प्रदान गर्न प्रतिबद्ध एनसेलले पछिल्लो क्रममा सगरमाथा क्षेत्रमा नेटवर्क सुधार गरेको हो । यसको पहिलो क्रममा एनसेलले गत नोभेम्बरमा काठमाडौं उपत्यकाको नेटवर्कमा आधुनिकिकरण गरको थियो । यसले गर्दा ग्राहकले उपत्यकामा २१ एमबी प्रति सेकेन्डसम्मको गतिमा इन्टरनेट चलाउन संभव भएको छ ।
ग्राहकलाई अझ गुणस्तरिय र आधुनिक सेवा प्रदान गर्ने उद्देश्यअनुरुप कम्पनीले देशभर नेटवर्क आधुनिकिकरण गर्ने कार्यलाई क्रमशःअगाडि बढाउने जनाएको छ ।