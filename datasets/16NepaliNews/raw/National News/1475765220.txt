
﻿
२० असोज, काठमाडौं । नेपाल दूरसञ्चार प्राधिकरणले नेपालको आफ्नै स्याटेलाइट स्थापना गर्ने प्रक्रिया आरम्भ गरेको छ । प्राधिकरणले विहिबार दुईवटा ध्रुबीय स्लटका स्याटेलाइट राख्नेगरी ग्लोबल टेन्डर आह्वान गरेको हो ।
प्राधिकरणले लामोसमय देखि नेपालको आफ्नै गर्नको लागि अन्तर्राष्ट्रिय टेन्डर जारी गरेसँगै उक्त प्रक्रिया सुरु भएको हो ।स्याटेलाइट हुनुपर्ने आवाज उठ्दै आएपनि प्राथमिकतामा पार्न सकेको थिएन । प्राधिकरणले टेन्डर आव्हान गरेसँगै प्रक्रिया सुरु भएको प्राधिकरणका प्रवक्ता मिनप्रसाद अर्यालले बताए ।
प्राधिकरणबाट योग्य र इ्च्छुक र्फमहरुबाट अन्तर्राष्ट्रिय प्रस्ताव आव्हान गरेको छ । अन्तर्राष्ट्रिय रेडियो नियमक संस्था अन्तर्राष्ट्रिय दूरसञ्चार यूनियन (आइटियु)ले निर्धारण गरेको पोजिसन अनुसार स्लट राख्नेगरी प्राधिकरणले योजना अगाडि बढाएको उनले बताए ।
सयुक्त राष्ट्र संघीय सूचना तथा सञ्चार संसथा आइटियुले नेपालको लागि स्याटलाइटको पोजिसन पूर्वी देशान्तरमा दुइवटा पोजिसनका स्लट आइटियुले नेपाललाई उपलब्ध गराएको छ । ज्ासमा १२३.३ डिग्री देशान्तरमा स्याटेलाइट सेयररिङ ब्यान्ड अन्तर्गत ५ सय मेगाहर्ज मा विभिन्न ब्यान्डहरु उपलब्ध छ ।
त्यस्तै अर्को ५० डिग्री देशान्तरमा १२ वटा च्यानलका ब्यान्डहरु उपलब्ध गराएको छ । योसँगै दूरसञ्चार सेवाबापत खतप हुने ब्यान्डवीथ इन्टरनट पनि किफायती हुने विश्वास गरिएको छ ।
‘आन्तरिक रुपमा प्रयोग हुने जुन ब्यान्डवीथ बाहिरबाट ल्याएर खपत गरिन्छ र त्यसबाट रकम पनि बाहिर गइरहेको अवस्थामा भने अब भने रकम बचत हुन्छ,’ अर्यालले भने ।
टेन्डर आव्हानमा काम गर्न इच्छुकहरुले पेश गरेको प्रस्तावको आधारमा समग्र मूल्यांकन पछिमात्र कम्पनी छनौट गरिने उनले बताए ।