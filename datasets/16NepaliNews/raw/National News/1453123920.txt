
﻿
४ माघ, काठमाडौं । खाद्य प्रविधि तथा गुण नियन्त्रण विभागले सानेपास्थित नाङ्लो बेकरीको केक उत्पादन कारखानामा सिलबन्दी गरेको छ ।
केकको स्वस्थता र स्वच्छताको अवस्था सन्तोषजनक नभएको भन्दै विभागले सिलबन्दी गरी कारवाहीको प्रक्रिया अघि बढाएको हो ।
कम्पनीले अनुज्ञापत्र नलिएको कारवाही गर्न लागिएको विभागका प्रवक्ता पूर्णचन्द्र वस्तीले जानकारी दिए ।
ठैबस्थित नाङ्लो बेकरीले अनुज्ञापत्र लिएपनि सानेपाको कारखानाले खाद्य नियमावली अनुरुप अनुमति भने नलिएको भेटिएको छ ।
नयाँबानेश्वरस्थित दि बेकरी क्याफेबाट खरिद गरेको केक खाएर बान्ता भएको भन्ने सर्वसाधरणको उजुरीको आधारमा अनुगमन गरिएको थियो ।
दि बेकरी क्याफेले भने नाङ्लो बेकरी सानेपाबाट दैनिक रुपमा केक खरिद गर्ने गरेको जानकारी दिएको थियो ।
त्यसैका आधारमा नाङ्लो बेकरीको सानेपास्थित कारखानामा अनुगमन गरी सिलबन्दी गरिएको हो ।