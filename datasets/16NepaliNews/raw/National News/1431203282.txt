
﻿वरिष्ठ पत्रकार तथा अन्नपूर्ण पोस्ट दैनिकका प्रधान सम्पादक युवराज घिमिरेलाई भारतीय राजदूतावासका अधिकारीले कुटनीतिक मर्यादा विपरित दिएको धम्कीको नेपाल पत्रकार महासंघले भर्त्सना गरेको छ । प्रधान सम्पादक घिमिरेलार्इ बिहीबार नेपालस्थित भारतीय दूतावासका प्रथम सचिव तथा प्रवक्ता अभय कुमारले अन्& नपूर्ण पोस्ट दैनिकमा प्रकाशित समाचारबारे आपत्ति जनार्इ &#39;पीत पत्रकारिता&#39; गरेको आरोप लगाउँदै धम्काएको महासंघले शनिबार जारी गरेको विज्ञप्तिमा जनाएको छ ।

महासंघका महासचिव उजिर मगरले निकालेको विज्ञप्तीमा भनिएको छ, विनाशकारी भूकम्पबाट प्रभावित हुँदा पनि देश र जनतालाई सू-सुचित गर्ने आफ्नो कर्तव्यबाट पछाडी नहटी दिनरात खटिरहेको नेपाली मिडियालाई सम्बन्धित सबैबाट सहयोग र सद्भाव व्यक्त हुनुको साटो स्वतन्त्र पत्रकारिताको मर्मविपरित आरोपित गरिनु निन्दनीय छ।

नेपाली मिडियामा प्रकाशित कुनै समाचारबाट दूतावासलाई आपत्ति भएको भए उक्त विषयमा कुटनीतिक तहबाटै तथ्य सार्वजनिक गर्नुपर्नेमा व्यक्तिगतरुपमा आरोप लगाइनु नेपाली मिडिया तथा प्रेस अभिव्यक्ति स्वतन्त्रतामाथिको ठाडो हस्तक्षेप भएको महासंघको ठहर छ।&#39; संचारकर्मीहरुलाई समाचार आफूअनुकुल भएन भन्दै आरोप लगाइनु कुनै पनि अर्थमा कुटनीतिक मर्यादा एवं स्वतन्त्र पत्रकारिताको मर्म अनुकुल हुन सक्दैन&#39;, विज्ञप्तिमा भनिएको छ, &#39;महासंघ घट्नाको छानबिन र संस्थागत धारणाका लागि सम्बन्धित निकायको गम्भीर ध्यानाकर्षण गराउँदछ ।
