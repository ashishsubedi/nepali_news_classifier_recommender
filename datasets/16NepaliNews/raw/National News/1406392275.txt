
﻿श्रावण १०, काठमाण्डौं । नेकपा माओवादी लगायत ३३ दलीय मोर्चाले आज पनि जलसम्पदा माथिको भारतीय हस्तक्षेप र अन्य कुनै प्रकारको राष्ट्रकघाती सन्धि नगर्न दवाव स्वरुप विरोध जुलुस निकालेको छ । जुलुस शान्तिबाटीकाबाट सुरु भएर बागबजार, पुतली सडक हुदै शंकरदेव क्याम्पस मोडमा आएर कोण सभामा परिणत भएको छ । उक्त कोण सभालाई सम्बोधन गर्दै ३३ दलीय मोर्चाको संयोजक एवं माओवादी सचिव देव प्रसाद गुरुङले राष्ट्रघाती प्रधानमन्त्रीहरुको लिष्टमा फेरि अर्को नाम नथप्न आग्रह गर्नु भएको छ । यदि यो हाम्रो विनम्रता पूर्वक गरेको आग्रहलाई लत्याईयो भने देशभक्त र स्वभिमानी नेपाली जनताले बाँकी राख्नेवाला छैन । राष्ट्रिय स्वाधिनताको आन्दोलनको आँधिबेरीले उडाई दिने पनि उहाँले चेतावनी दिनु भएको छ । ३३ दलीय मोर्चाले एउटा खबरदार राष्ट्रघाती सम्झौता गर्न पाइदैन भनेर पर्चा पनि जारी गरेको छ । उक्त पर्चाको विवरण यहाँ प्रस्तुत गरिएको छ ।

नेपाल सरकारले भारत सरकारसंग समग्र उर्जा क्षेत्रबारे उर्जा सम्भौता तथा माथिल्लो कर्णाली जलविद्युत् आयोजनाबारे उर्जा विकास सम्झौता पि.डि.ए. गर्न र सीमा नक्शाहरुमा हस्ताक्षर गर्न लागेको थाहाहुन आएको छ । 
तर
१. भारत सरकारले प्रस्ताव गरेको उर्जा क्षेत्र सम्झौताले नेपालको समग्र उर्जा क्षेत्रमाथि भारतको मात्र एकलौटी अधिपत्य जमाउने छ भने त्यसमा हस्ताक्षर गरेमा नेपालले भविष्यमा जलविद्युत् मात्र नभएर कुनै पनि प्रकारको उर्जा सम्बन्धमा अन्य कुनै पनि देश वा पक्षसँग सम्झौता गर्न पाउने छैन ।

२. माथिल्लो कर्णाली जलविद्युत् आयोजनासंग सम्बन्धित सम्झौता अनुसार कर्णालीको पुरै पानी माथि भारतको एकाधिकार हुनेछ र नेपालले त्यो पानी चलाउन पाउने छैन भने त्यो सम्झौता निर्यातमुखी छ, तल र माथि कुनै पूर्वाधार निर्माण गर्नु परेमा भारतको स्वीकृति लिनुपर्ने, जलासय निर्माण हुने क्षेत्रको तल्लो क्षेत्र पुरै सुख्खा हुने र त्यस आयोजनाबाट उत्पादित सम्पूर्ण विजुली नेपालको राष्ट्रिय ग्रिडमा नजोडिकन सीधै भारतमा लैजाने र बाँधको सुरक्षाका लागि भारतीय सुरक्षाकर्मी नै तैनाथ गरिने प्रावधान छ ।
 
३. हाल नेपाल र भारतबीच करीब ६० स्थानमा सीमा अतिक्रमण र विवाद भएको जगजाहेर छ । तर सुस्ता र महाकालीको सीमा विवादलाई हाल थाँती राखेर बाँकी कतै पनि विवाद छैन भन्दै भारतले सीमा नक्शाहरुमा हस्ताक्षर गर्न प्रस्ताव गरेको छ । 

माथि उल्लेखित सबै सम्झौताहरु स्पष्ट राष्ट्रघाती, आपत्तिजनक र अपमान जनक छन् । त्यसैले ३३ दलीय राष्ट्रिय मोर्चा नेपाल ती कुनै पनि सम्झौताहरु नगर्न नेपाल सरकारसंग जोडदार माग गर्दछ र सम्पूर्ण देशभक्त नेपाली जनतालाई ती प्रस्ताव तथा सम्झौताहरुको विरोध गर्न र राष्ट्रिय स्वाधिनता एवं मुलुकको सार्वभौमिकताको रक्षाका लागि संघर्षमा उत्रन आह्वान  गर्दछ ।
 नराहरु......
१. नेपालको जलश्रोत माथिको हस्तक्षेप   बन्दगर
२. राष्ट्रिय हितविपरित प्राकृतिक स्रोत बेच्न   पाइदैन
३. राष्ट्रिय सहमति विना निर्यतमुखि जलविद्युत् सम्झौता गर्न   पाईदैन
४. माथिल्लो कणाली लगायतका जलश्रोत सम्बन्धी असमान सम्झौताहरु   खारेज गर
५. सीमा अतिक्रमण   बन्दगर
६. नेपाल भारत बीचको खुल्ला सीमा  बन्दगर
७. सन १९५० को सन्धि लगायतका असमान सन्धिहरु   खरेज गर
८. भारतीय विस्तारवाद  मुर्दावाद
                             ३३ दलीय राष्ट्रिय मोर्चा नेपाल
