
﻿संयुक्त लोकतान्त्रिक मधेसी मोर्चाले संविधानको प्रस्तावित मस्यौदाको विरोधमा आन्दोलन जारी राख्ने निर्णय गरेको छ । तर, उसले मधेस बन्द भने स्थगित गरेको छ । मस्यौदाको विरोधका क्रममा दमन भएको भन्दै मंगलबार मधेसमा बन्द आहृवान गरेको थियो ।

मंगलबार अपराहृन बसेको मधेसी मोर्चाको बैठकले मधेस बन्द सफल भएको र संविधानको मस्यौदा जनताबाट अस्वीकृत भएको ठहर गरेको छ । बैठकले आन्न्दोललका क्रममा प्रशासनले दमन गरेको भन्दै भत्र्सना गरेको छ । साथै घाइतेको निःशुल्क उपचार गर्न र पक्राउ परेकाहरुलाई रिहा गर्न माग गरेको छ ।

मधेसी मोर्चाको बैठकले विगतमा भएको सहमति अनुसार संविधान निर्माण माग गर्दै आन्दोलन जारी राख्ने निर्णय गरेको छ । मधेसमा आन्दोलनको माहोल बनेको मोर्चाका नेताहरुको विश्लेषण थियो । मधेसी मोर्चाले ७ गते वीरगञ्ज, ८ गते भैरहवा, १० गते जनकपुर र ११ गते बिराटनगरमा विरोध सभा गर्ने निर्णय समेत गरेको छ ।

 
