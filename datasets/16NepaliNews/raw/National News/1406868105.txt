
﻿श्रावण १६, काठमाण्डौं । एमाओवादीले भारतसंग विद्युत् व्यापार सम्झौता मात्रै गर्नु पर्ने निष्कर्ष निकालेको छ । एमाओवादीका अध्यक्ष प्रचण्डको निवास लाजिम्पाटमा आज बसेको स्थायी समिति उर्जा विभाग र केही आमन्त्रित सदस्यहरुको संयुक्त वैठकले बजार मूल्यका आधारमा व्यापार सम्झौता मात्रै गर्नु पर्ने निष्र्कष निकालेको हो । नेपालको प्राकृतिक स्रोत साधन मुलुकै हितमा प्रयोग गर्नु पर्नेमा जोड दिदै वैठकले कुनै पनि सम्झौता समानताका आधारमा मात्रै हुन सक्ने अन्यथा त्यस्ता सम्झौताले नेपालको सार्वभौमसत्ता अखण्डतालाई धरापमा पार्ने भएकाले विशेष ख्याल गर्नु पर्ने निचोड निकालेको एमाओवादीका नेता एवं उर्जा विभाग प्रमुख लिलामणी पोख्रेलले जानकारी गराउनु भयो । 
