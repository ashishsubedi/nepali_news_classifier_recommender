
﻿राजविराज, १५ असोज । सप्तरीको कोचाबखारी–८ मा शनिबार मोटरसाइकलको ठक्करबाट एक बालिका घाइते भएकी छिन् । घाइते हुनेमा सोही ठाउँकाबिधानन्द ठाकुरकी ६ बर्षिया छोरी प्रतिमा कुमारी ठाकुर रहेकी छिन् ।
बिहान १०ः३० बजेतिर पैदल हिड्दै गर्दा उनलाई को२६प ८०२८ नम्बरको मोटरसाइकलले ठक्कर दिएको थियो । दुर्घटनामा मोटरसाइकलका चालक विराटनगर–१३ बस्ने अन्जन दाहाल समेत घाइते भएकाले दुबैजनाको गजेन्द्र नारायण सिंह सगरमाथा अञ्चल अस्पताल राजबिराजमा उपचार भइरहेको इलाका प्रहरी कार्यालय सखडाले जनाएको छ ।