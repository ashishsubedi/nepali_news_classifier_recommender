
﻿राजविराज, १२ पुस । सप्तरीको बरही बिरपुर वडा नम्वर–५ स्थित भलुवाही नदीमा मङ्गलवार झोलुङ्गे पुलको शिलान्यास गरिएको छ ।
सप्तरी क्षेत्र नम्वर ३ का सांसद एवम् निवर्तमान सिंचाई मन्त्री उमेश कुमार यादवले उक्त पुलको शिलान्यास गरेका हुन् । कुल २२ लाखको लागतमा निर्माण हुन लागेको पुलको शिलान्यास गर्दै यादवले पुल निर्माण भएपछि आवागमनमा सहजता हुने विश्वास व्यक्त गरे । पुलबाट बरही विरपुर, लौनियाँ लगायतका वासिन्दाहरु लाभान्वित हुने जनाईएको छ ।
झोलुङ्गे पुलको रेखदेखको जिम्मा एकिकृत ग्रामिण विकास तथा पुनर्संरचना अभियान सप्तरीले पाएको छ । पुल शिलान्यास कार्यक्रममा उपभोक्ता समितिका अध्यक्ष बमभोली यादव, समाजसेवी प्रभु यादव, प्राविधिक नरेश साहलगायतको उपस्थिति रहेको अध्यक्ष विनोद कुमार यादवले बताए ।