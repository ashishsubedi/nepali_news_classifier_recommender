
﻿काठमाडौं, २२ माघ- स्थानीय उत्पादनको बजारीकरण गरेर आर्थिक गतिविधि बढाउने उद्देश्यले देशका विभिन्न स्थानमा मेला तथा महोत्सव आयोजना भइरहेको छ । बिहीबारमात्रै नुवाकोट, बुटलव र नेपालगन्जमा महोत्सव सुरु भएको छ ।
यसै क्रममा ‘भूकम्पको पीडा बिर्सौं, समृृद्ध नुवाकोट निर्माणमा जुटौं’ नाराका साथ नुवाकोट मिनी महोत्सव सुरु भएको कारोबार संवाददाता रामहरि न्यौपानेले जनाएका छन् । २९ गतेसम्म सञ्चालन हुने महोत्सवले स्थानीय कृषि र हस्तकलाका उत्पादनको बजारीकरण तथा संस्कृति संरक्षणमा जोड पु¥याउने अपेक्षा गरिएको छ ।
१५० वटा स्टल रहेको महोत्सवमा किम्ताङको रातो चामल, नुवाकोटको पहिचान बनाएको शिखरबेंसीमा उत्पादन चामल, ककनी र मदानपुरको ट्राउट माछा, ककनीको स्ट्रबेरी, त्रिशूलीको कान्छी बदाम, रानीपौवाको मुला, साल्मेको भुइँस्याउ, पिपलटार र इनारपाटीमा उत्पादन हँुदै आएको ढाकाको कपडालगायत उत्पादन र हस्तकला राखिएको छ ।
महोत्वसमा बाल उद्यान, केरालगायतबाट निर्माण गरिएका विभिन्न परिकार, सामरीका मौरी कृषक धु्रवप्रसाद सापकोटाको मौरी कला पनि रहेको आयोेजक थ्रीडी युवा क्लबका संयोजक विजय गुरुङले जानकारी दिए । महोत्सवको १ लाख दर्शकले अवलोकन गर्ने र करिब ५ करोड रुपैयाँको कारोबार हुने अनुमान छ । महोत्सवमा सहरी विकास तथा भवन निर्माण डिभिजन कार्यालय नुवाकोटले भूकम्प प्रतिरोधी भवन निर्माणसम्बन्धी जानकारीसमेत दिने डिभिजन प्रमुख रवीन्द्र बोहोराले जानकारी दिए ।
बुटवलमा कृषि मेला
कृषिको व्यवसायीकरण र आधुनिकीकरणमा टेवा पु¥याउने उद्देश्यले बुटवल उद्योग वाणिज्य संघ, कृषि उद्यम केन्द्र र नेपाल उद्योग वाणिज्य महासंघको संयुक्त आयोजनामा आजदेखि बुटवलमा सातौं कृषि मेला सुरु हुँदैछ । संवाददाता टोपराज शर्माका अनुसार ‘बजारमुखी कृषिको आधार, समुन्नत नेपालको पूर्वाधार’ नारासहित माघ २७ गतेसम्म चल्ने मेलामा देशका ४५ जिल्लाका १४० स्टल सहभागी हुने आयोजकले जनाएका छन् ।
बुटवल–१२ रामनगरस्थित बुटवल मण्डपमा चल्ने मेलामा कृषि र पशुपालनसँगै वैकल्पिक ऊर्जालाई पनि प्राथमिकता दिइएको मेला संयोजक एवं बुटवल उद्योग वाणिज्य संघका अध्यक्ष महेशमान सिंहले बताए । नेपाललाई कृषिप्रधान मुलुक भनिए पनि व्यवहारतः वार्षिक अरबौं रुपैयाँको कृषिजन्य वस्तु आयात गर्ने मुलुक भएकाले कृषिमा आत्मनिर्भर बनाउन टेवा पु¥याउन मेलाले भूमिका खेल्ने आयोजकको विश्वास छ ।
“बुटवललाई कृषि उपजको बृहत् संकलन केन्द्रको रूपमा स्थापित गराउँंदै निकासीयोग्य उत्पादन प्रवद्र्धन गर्ने, कृषिमा आधारित उद्योगमा लगानी आकर्षित गर्ने, कृषि र दुग्धजन्य उत्पादनको वृद्धि र विविधीकरणमा सहयोग पु¥याउने उद्देश्यले कृषि मेलालाई निरन्तरता दिएका हौं,” अध्यक्ष सिंहले भने ।
मेलामा निःशुल्क माटो परीक्षण, बोट बिरुवाको स्वास्थ्य परीक्षण, कृषि सूचना केन्द्रमार्फत आधुनिक कृषि प्रविधिबारे जानकारी र परामर्श, रासायनिक मिसावट थाहा पाउने उपाय, टर्की चराको प्रदर्शनी, उन्नत बीउबिजन, कृषि औजार र मेसिनरी प्रदर्शनी, कृषिसम्बन्धी अन्तक्र्रिया र गोष्ठी आकर्षणको रूपमा रहने मेलाका सहसंयोजक एवं संघका वरिष्ठ उपाध्यक्ष खिमबहादुर हमालले बताए । मेलाको कृषकसहित १ लाख २५ हजार दर्शकलार्ईलाई अवलोकन गराउने लक्ष्य रहेको संघका महासचिव हरि अर्यालले बताए ।
नेपालगन्जमा क्षेत्रीय औद्योगिक महोत्सव
उता, नेपालगन्जमा क्षेत्रीयस्तरको मान्यताप्राप्त औद्योगिक व्यापार मेला तथा महोत्सव सञ्चालन गरिएको छ । बिहीबार सुरु भएको महोत्सव उद्घाटन नेपाल उद्योग वाणिज्य महासंघकी प्रथम उपाध्यक्ष भवानी राणाले गरिन् । यस्तो संवेदनशील अवस्थामा पनि आर्थिक विकासलाई टेवा पु¥याउन महोत्सव आयोजना गरिनु सकारात्मक भएको रहेको उनले बताइन् ।
मध्यपश्चिमका जडिबुटी, पर्यटकीय क्षेत्र, कला संस्कृति र उद्योग–व्यवसायको प्रवद्र्धनका लागि महोत्सवले अहं भूमिका निर्वाह गर्ने उनको विश्वास छ । नेपालगन्ज उद्योग वाणिज्य संघका अध्यक्ष कृष्णप्रसाद श्रेष्ठले केही समयदेखि निरन्तर महोत्सव र मेला आयोजना गरिँदै आए पनि यसपटकको मेलाले क्षेत्रीय मेलाको मान्यता पाएकाले यसको महत्व छुट्टै हुने बताए ।
महोत्सवको आम्दानीले यो क्षेत्रकै सबैभन्दा ठूलो सभागृह तथा व्यावसायिक भवन निर्माण गरिने लक्ष्य रहेको उनले जानकारी दिए । फागुन २ गतेसम्म सञ्चालन हुने महोत्सवमा ३०० स्टल छन् । महोत्सवमा करिब १० करोड रुपैयाँको कारोबार हुने तथा करिब ८५ लाख रुपैयाँ आम्दानी गर्ने लक्ष्य आयोजकको छ । करिब ४ लाखले महोत्सव अवलोकन गर्ने अनुमान गरिएको छ । २ वर्षअघिको महोत्सवबाट संघले ५० लाख रुपैयाँ बचत गरेको थियो ।
  नुवाकोट, बुटवल र नेपालगन्जमा महोत्सव        