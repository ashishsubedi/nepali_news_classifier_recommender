
﻿काठमाडौं/ केबल टेलिभिजन, इन्टरनेट र नेटवर्क सेवा प्रदायक कम्पनी सुबिसु केवलनेट प्रालिले शुक्रबारदेखि काठमाडौंको भृकुटीमण्डपमा सञ्चालन हुने ‘सुबिसु क्यान इन्फोटेक–२०१६ लाई लक्षित गरी ग्रान्ड अफर सुरु गरेको छ । योजनाअन्तर्गत कम्पनीले नयाँ रिटेल ग्राहकका लागि इन्टरनेट र क्लियर टिभी सेवामा ३ प्याकेज प्रस्तुत गरिएको जनाएको छ ।
कम्पनीले क्लियर टिभी अफर, केबुल टिभी अफर, केबुल इन्टरनेट तथा क्लियर टिभी कम्बो अफर र एफटिटिएच इन्टरनेट तथा क्लियर टिभी कम्बो अफर सुरु गरेको हो । क्लियर टिभी अफरअन्तर्गत ग्राहकले नि:शुल्क क्लियर टिभी सेट टपबक्स, केबुल इन्टरनेट तथा क्लियर टिभी कम्बो अफरअन्तर्गत नि:शुल्क केबुल मोडेम तथा क्लियर टिभी सेटटपबक्स र एफटिटिएच इन्टरनेट तथा क्लियर टिभी अफरअन्तर्गत नि:शुल्क क्लियर टिभी सेटटपबक्स, फाइबर मोडेम र टिभी रिसिभर ग्राहकले प्राप्त गर्न सक्नेछन् । अफर प्याकेज ३,९९९ देखि ९,९९९ रुपैयाँसम्मका रहेको कम्पनीको विज्ञप्तिमा
उल्लेख छ ।