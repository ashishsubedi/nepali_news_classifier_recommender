
﻿पोखरा औद्योगिक मेला विशेष
ट्रेड मल, सिनेप्लेक्स र रोयल डिपार्टमेन्टको संयुक्त प्रचार
आधुनिक र अन्तर्राष्ट्रिय पोखरा निर्माण अभियानलाई सफल पार्न पोखराका युवा उद्यमीको संयुक्त लगानीको सुविधासम्पन्न पोखरा ट्रेड मलले आफ्ना प्रमुख विशेषतालाई प्राथमिकतामा पारेर मेलामा प्रदर्शनी गरेको छ । पोखरा ट्रेड मल, मलभित्र तेस्रो तलामा रहेको मल्टिप्लेक्स सिनेमा हल र एक साताअगाडिदेखि मात्रै सञ्चालनमा आएको रोयल डिपार्टमेन्ट स्टोर्सले संयुक्त रूपमा मेलामा स्टल राखेर आफ्ना कम्पनीका सेवा–सुविधाको जानकारी दिएका छन् ।
पाँच सय तीन सटर रहेको मलमा आवश्यक परेमा दुई तला पार्किङ गर्न मिल्ने सुविधासहित सस्तादेखि बहुमूल्य सामानसम्म उपलब्ध रहेको ट्ेरड मलका निर्देशक तथा नेपाली युवा उद्यमी मञ्च कास्कीका महासचिव सन्तोष घिमिरेले जानकारी दिए । उनले भने, ‘हामी मानवीय जीवनमा आवश्यक पर्ने सम्पूर्ण सामान एकै छानाभित्र कसरी प्राप्त गर्न सकिन्छ भन्ने विषयमा चिन्तित थियौँ, त्यसैको प्रतिफल हो पोखरा ट्रेड मल ।’ सबै समूहका उपभोक्तालाई लक्षित गरी वस्तु तथा सेवाको व्यवसाय सञ्चालन गरिएको पनि निर्देशक घिमिरेले बताए ।
सुविधासम्पन्न फुडकोटसहितको सिनेमाहल सबै समूहका नेपालीका लागि आकर्षणको केन्द्र बन्दै गएको सिनेप्लेक्सका व्यवस्थापक गोविन्द रौनियारले जानकारी दिए । उनले भने, ‘समयको व्यस्तताले चलचित्र हेर्न नभ्याउने र राम्रो चलचित्र राम्रो हलमा हेर्ने एक मात्रै विकल्प हो, हामीले सोहीअनुसार दर्शकको चाहनालाई ध्यान दिएर सञ्चालन गरिरहेका छौँ ।’ साताअघि मात्रै सञ्चालनमा आएको रोयल डिपार्टमेन्ट स्टोर्समा एउटै बिलमा २ हजार रुपैयाँको सामान किने सिनेप्लेक्सको एक टिकट सित्तैमा दिइने अफर राखिएको छ । ट्रेड मलका निर्देशक घिमिरेले भने, ‘मलभित्रका सबै व्यवसाय चलेमा मात्रै हाम्रो सफलता हो त्यसैले मलभित्रका व्यवसायीले जे काम गर्छौं सबैले समग्र ट्रेड मलको विकास र प्रचारमा केन्द्रित हुन्छ ।’
डाट्सुन गो गाडी
मायलेजको राजा डाट्सुन गो ब्रान्डका गाडीले पोखरेलीको ध्यान तानेको छ । पोखरामा जारी मेलाको दुई स्टलमा राखिएका गाडीका मोडलले मेला छिर्ने जोकोहीको पनि सजिलै ध्यान तानेको छ । गाडीको लुक्स र माइलेजका कारणले सबैको ध्यान तानेको बजार प्रतिनिधि सूर्यप्रकाश बरालले जानकारी दिए । पोखराका लागि थ्री एस ट्रेडर्स हाउस आधिकारिक विक्रेता रहेको डाट्सुन गो ब्रान्डका गाडी पोखरामा एक वर्षमै आठ दर्जन हाराहारी बिक्री भएको बजार प्रतिनिधि बरालले बताए ।
कम्पनीले चारवटा गाडी बजारमा ल्याएको उनको भनाइ छ । १२ सय सिसीमा उपलब्ध गाडी फुल अप्सन, सेमी अप्सन, नन अप्सन र सेवेन सिटरमा उपलब्ध छन् । नेपाली बजारमा २३ लाख ९९ हजारदेखि १८ लाख ९९ हजारसम्म गाडी बिक्री गरिँदै आएको बरालले जानकारी दिए । सबै गाडीको बजारमा प्रतिलिटर १७ र राजमार्गमा २० प्रतिलिटरको माइलेज रहेको उनले बताए । पोखरामा जारी मेलामा जुनसुकै मोडलका गाडी किने पनि एक वर्षको दर्ता कर, इन्स्योरेन्स र ९९ हजार नगद छुट सुविधा दिइएको बरालको भनाइ छ । मेलामा दैनिक एक सयभन्दा बढीले आफ्ना सवारीबारे जिज्ञासा राखेको उनले बताए ।