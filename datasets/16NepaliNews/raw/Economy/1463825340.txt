
﻿अनन्तराज न्यौपाने/नयाँ पत्रिकामोरङ,८ जेठ
खेतीयोग्य जमिनमा जथाभावी प्लटिङ गर्न बन्देज लगाइनुपर्ने खाद्यान्न उद्यमीले माग गरेका छन् । यसअघिको सरकारले जमिन वर्गीकरण गर्ने कार्यक्रम बजेटमार्फत सार्वजनिक गरे पनि कार्यान्वयन नहुादा खेतीयोग्य जमिन घडेरीमा प्लटिङ गर्दा खाद्यान्न उत्पादन बर्सेनि घट्दै गएको उनीहरूको भनाइ छ ।जमिन वर्गीकरणमा कडाइ गर्न उद्योगीको माग
आगामी बजेटले जमिनको नयाा वर्गीकरणसम्बन्धी नीतिलाई कडा रूपमा कार्यान्वयन गर्नुपर्ने माग उद्यमीको छ । गोल्छा अर्गनाइजेसनको हुलास खाद्य उद्योगका सञ्चालक सुरेन्द्र गोल्छाका अनुसार बढ्दो जनसंख्या र सहरीकरणका कारण नेपालका खेतीयोग्य जमिन घडेरीमा परिणत हुने क्रम  बढिरहेको छ । जमिनलाई वेलैमा संरक्षण गर्न नसके उत्पादन अझ घट्ने गोल्छा बताउाछन् ।
खेतीयोग्य जमिनलाई घडेरीमा परिणत गरेर जथाभावी प्लटिङ गर्ने काममा रोक लगाउने हो भने रोजगारीका लागि युवा शक्तिको विदेश पलायन हुने क्रम पनि नरोकिने उद्योगी गोल्छाले बताए ।खाद्यान्न मन्डीको व्यवस्था हुनुपर्ने 
किसानले उत्पादन गरेको कृषिजन्य पदार्थ बिचौलियाविना सीधा उद्योगीसमक्ष पुग्ने वातावरण नभएको भन्दै उद्यमीले खाद्यान्न मन्डीको स्थापना गरिनुपर्ने आग्रह गरेका छन् । ‘हामी भारतमा सञ्चालित मन्डीलाई नमुनाका रूपमा लिन सक्छौा,’ गोल्छाको कथन थियो, ‘किसानबाट स्थानीय व्यापारी र बिचौलिया हुादै उद्योगसम्म धान, गहुालगायतका अन्नबाली आउादा किसानले पाउने मूल्य नगण्य हुन्छ । त्यसैले उद्यमी र कृषक सोझै सम्पर्कमा आउने प्रकारका खाद्यान्न मन्डीहरू मुख्य–मुख्य स्थानमा स्थापना गरिनुपर्छ ।’ यसबाट किसानहरू लाभान्वित हुने र पछिल्लो पुस्ता कृषिमा आकर्षित हुनेछ ।’तथ्यांक दुरुस्त राखियोस्
नेपालमा खाद्यान्नको उत्पादन, मौज्दात, आयात, निर्यात के कति छ भन्ने भरपर्दो तथ्यांक कुनै निकायसित स्पष्ट रूपमा नभएको बोहरा ग्रुपका सञ्चालक एवं मोरङ व्यापार संघका पूर्वअध्यक्ष अविनाश बोहराले बताए ।
‘भविष्यमा खाद्य संकट नहोला भन्न सकिन्न,’ उद्यमी बोहराको भनाइ थियो, ‘तर, संकट परेका वेला त्यसबाट मुक्त हुन तथ्यांक चाहिन्छ, जुन हामीसित छैन । सरकारले यसका लागि मिहिनेत गर्नुपर्छ ।’भुसबाट निस्कने बिजुली खरिद गर
चामल उद्योगहरूबाट निस्कने भुस बालेर विद्युत् उत्पादन गर्न सकिने भए पनि सरकारी नीतिको अस्पष्टताका कारण हालसम्म सम्भव हुन नसकेको भनाइ उद्यमीको छ ।
‘हाम्रा उद्योगबाट निस्कने भुस अनुत्पादक रूपमा खेर गइरहेको छ,’ बोहराको भनाइ थियो, ‘आफ्नै भुस बालेर ठूला उद्योगले आफौ बिजुली निकाल्न सक्छन् र आफ्नै उद्योगमा प्रयोग गर्न सक्छन् । प्रयोग गरेर बााकी रहेको बिजुली नेपाल विद्युत् प्राधिकरणलाई बिक्री गर्न पनि सकिन्छ । तर, यसका लागि सरकारी नीति र नियम छैन । आगामी बजेटले यसबारेमा सकारात्मक भूमिका खेल्नुपर्छ ।’बालीको बिमा गरियोस्
किसानको बालीलाई बिमा गरिनुपर्ने माग पनि उद्यमीको छ । लामो खडेरी, बालीमा लाग्ने ठूला रोग र बाढीलगायतका दैवी प्रकोपबाट नष्ट भएको बालीबाट किसान टाट नपल्टियुन् भन्ने उद्देश्यले सरकारले बिमाको व्यवस्था गर्नुपर्ने बोहराको धारणा थियो ।
‘उद्योग व्यापारमा हर वस्तुको बिमा हुन्छ,’ उनको विचार थियो, ‘कृषि कर्म पनि यस्तै व्यवसाय हो ।  त्यसैले किसानले आफ्नो बालीको बिमा गर्न पाउने उसको नैसर्गिक अधिकार हो । सरकारले बाली बिमाको व्यवस्था गर्ने हो भने मुलुकको ठूलो जनहिस्सा कृषि कर्ममा आकर्षित हुनेछ । तसर्थ आगामी बजेट यसप्रति गम्भीर र संवेदनशील हुनु जरुरी छ ।’
नेपालमा साना–ठूला गरी दुई हजारको हाराहारीमा चामल उद्योग छन् । तर, धानको उत्पादन घट्दै गइरहेका कारण  उद्योग बन्द हुने क्रम पनि बढ्दो छ । फलत: भारतबाट आयात गरिने चामलको परिमाण बर्सेनि बढेको छ ।
सन् २०१४/१५ मा २५ अर्ब २४ करोडको चामल नेपालमा आयात गरिएको नेपाल चामल, दाल, तेल उद्योग संघले जनाएको छ । सन् २०१३/१४ मा १६ अर्ब ९३ करोड र सन् २०१२/१३ मा १३ अर्ब ४४ करोडको चामल आयात गरिएको तथ्यांक छ ।