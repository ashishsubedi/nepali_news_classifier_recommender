
﻿यज्ञ बञ्जाडे/ नयाँ पत्रिका
काठमाडौं १२ फागुन ।
नेपालको वित्तीय प्रणालीमा ठूलो मात्रामा अधिक तरलता थुप्रिएको छ । सोमबार (फागुन १० गते)सम्म वित्तीय प्रणाली (बैंक तथा वित्तीय संस्था)मा करिब १ खर्ब ८० अर्ब रुपैयाँ अधिक तरलता रहेको नेपाल राष्ट्र बैंकले जानकारी दिएको छ । त्यसमध्ये १ खर्ब ३० अर्ब १५ करोड रुपैयाँ प्रशोचित अवस्था (होल्डिङ)मा र बाँकी ५० अर्ब रुपैयाँ वित्तीय प्रणालीमा रहेको राष्ट्र बैंैक ऋण व्यवस्थापन विभाग प्रमुख डा. मीनबहादुर श्रेष्ठले बताए ।
अधिक तरलाता व्यवस्थापनका लागि नेपाल राष्ट्र बैंकले लामो समयदेखि प्रयास गरिरहे पनि अपेक्षित रूपमा घट्न सकेको छैन । भूकम्प, तराई आन्दोलन र भारतीय नाकाबन्दीका कारण कर्जाको मागमा कमी आएकाले अधिक तरलता थुप्रिएको जानकारहरू बताउँछन् । यही अवस्था कायम रहे वित्तीय प्रणाली ‘अधिक तरलता जोखिम’मा प्रवेश गर्ने उनीहरूको तर्क छ ।
यद्यपि, मुलुकको असहज अवस्था समाधान भएकाले अब आर्थिक गतिविधिले तीव्रता पाउने र कर्जाको माग बढी अधिक तरलताको समस्या समाधानतर्फ जाने श्रेष्ठले बताए । उनले भने, ‘कर्जा मागमा आएको सुधारसँगै विस्तार अधिक तरलता घट्छ भने ब्याजदर बिस्तारै बढ्न थाल्छ ।’
सानिमा बंैकका प्रमुख कार्यकारी अधिकृत भुवन दाहाल पनि श्रेष्ठको भनाइसँग समहत छन् । अधिक तरलताका कारण बैंकको ब्याज अझै घट्ने अवस्था भने नभएको उनले बताए । यसअघि नै ब्याजदर न्यून अवस्था (बटम)मा झरिसकेकाले पुन: घट्ने सम्भावना नरहेको उनले बताए । उनले भने, ‘परिस्थिति सहज बन्दै गयो भने आउँदो वैशाखदेखि बिस्तारै ब्याजदर बढ्न थाल्छ ।’
अधिक तरलता व्यवस्थापनका लागि चालू आर्थिक वर्षमा मात्र राष्ट्र बैंकले ४ खर्ब ४३ अर्ब ६५ करोड रुपैयाँ प्रशोचन (बजारबाट झिकेको) गरिसकेको छ । त्यसमध्ये अहिले १ खर्ब ३० अर्ब १५ करोड रुपैयाँ प्रशोचित अवस्थामा छ भने बाँकी रकम परिपक्वतापछि वित्तीय प्रणालीमा फर्किसकेको छ । यस्तै, अधिक तरलता व्यवस्थापनकै लागि चालू आवको ७ महिनामा राष्ट्र बंैकले ६८ करोड २९ लाख ब्याज व्ययभार खर्चिसकेको ऋण व्यवस्थापन विभाग प्रमुख श्रेष्ठले जानकारी दिए ।
विगत २ वर्षदेखि राष्ट्र बैंैकले निक्षेप संकलन बोलकबोल, रिभर्स रिपो र सोझै बिक्री बोलकबोल (आउटराइट सेल अक्सन)मार्फत अधिक तरलता व्यवस्थापन गर्दै आएको छ । राष्ट्र बंैकले चालू आवमा मात्रै निक्षेप संकलन बोलकबोलमार्फत २ खर्ब ८७ अर्ब २० करोड प्रशोचन गरिसकेको छ । ३४ वटा आह्वानमार्फत प्रशोचित उक्त रकममध्ये १ खर्ब १९ अर्ब ९५ करोड अझै प्रशोचित अवस्थामा रहेको राष्ट्र बंैकले बताएको छ । सोही अवधिमा ५ पटकको सोझै बिक्री बोलकबोलमार्फत ९ अर्ब १० करोड प्रशोचन गरिएको छ । त्यसमध्ये २० करोड अझै होल्डिङ छ । यस्तै, गत ७ महिनामा राष्ट्र बैंैकले रिभर्स रिपोमार्फत १ खर्ब ४७ अर्ब ३५ करोड प्रशोचन गरेको छ । २९ पटकको आह्वानबाट गरिएको उक्त प्रशोचनमध्ये १० अर्ब रुपैयाँ अझै पनि प्रशोचित अवस्थामा रहेको राष्ट्र बैंकले बताएको छ ।
अधिक तरलताका कारण अहिले बंैक तथा वित्तीय संस्थामा कर्जाको ब्याजदर निकै तल ओर्लिसकेको छ । ०७१ पुसमा ९१ दिने ट्रेजरी बिलको भारित औसत ब्याजदर ०.१६ प्रतिशत रहेकामा ०७२ मंसिरमा ०.६८ प्रतिशत पुगेको छ । यस्तै, गत पुसमा वाणिज्य बैंकहरूको कर्जा तथा निक्षेपबीचको भारित औसत ब्याजदर अन्तर ४.४७ प्रतिशत रहेको छ । अघिल्लो वर्षको पुसमा यस्तो ब्याजदर अन्तर ४.५० प्रतिशत रहेको थियो ।डेपुटी गभर्नर नहुादा‘राष्ट्र बैंैक बन्ड’ प्रभावित
नेपाल राष्ट्र बैंकमा डेपुटी गभर्नरको नियुक्ति नहुँदा ‘राष्ट्र बैक बन्ड’ जारी गर्ने प्रक्रिया प्रभावित भएको छ । अल्पकालीन औजारमार्फत वित्तीय प्रणालीमा रहेको अधिक तरलता व्यवस्थापन गर्न कठिन भएपछि राष्ट्र बंैकले दीर्घकालीन औजारका रूपमा ‘राष्ट्र बैंैक बन्ड’ जारी गर्ने तयारी गरेको थियो । सोही योजनाअनुसार आवश्यक गृहकार्य पूरा भए पनि डेपुटी गभर्नर नहुँदा प्रक्रिया अघि बढ्न नसकेको राष्ट्र बैंैक स्रोतले बताएको छ । राष्ट्र बंैकले एक वर्षको समयावधि रहेको उक्त बन्ड जारी गर्ने तयारी गरेको छ । हाल राष्ट्र बैंैकले निक्षेप संकलन बोलकबोल, रिभर्स रिपो र सोझै बिक्री बोलकबोल (आउटराइट सेल अक्सन)मार्फत १ सातादेखि ३ महिनासम्मका लागि तरलता प्रशोचन गर्दै आएको छ । ती उपकरणमार्फत अपेक्षित रूपमा तरलता व्यवस्थापन नभएपछि राष्ट्र बैंकले दीर्घकालीन व्यवस्थापनका लागि उक्त बन्ड जारी गर्न लागेको हो ।
मंगलबार सवा १० अर्ब प्रशोचन
नेपाल राष्ट्र बंैकले १० अर्ब ३० करोड रुपैयाँ प्रशोचन गरेको छ । राष्ट्र बंैकको नियमित प्रक्रियाअन्तर्गत निक्षेप संकलन उपकरणमार्फत उक्त रकम प्रशोचन गरिएको हो । ३ महिना परिपक्वता अवधि रहेको उक्त बोलकबोलमा १९ वटा बैंैकहरुले २० अर्ब ८० करोडका लागि आवेदन दिएका थिए । तर, राष्ट्र बैकले सवा १० अर्ब मात्र प्रशोचन गरेको हो । सो दिन उक्त बोलकबोलमा भारित औसत ब्याजदर शुन्य दशलमव ४३ प्रतिशत कायम भएको छ ।