
﻿३ वैशाख, काठमाडौं । राष्ट्रिय योजना आयोगले ७ प्रतिशतभन्दा बढी बाषिर्क आर्थिक वृद्धिको लक्ष्यसहित त्रिवषिर्य योजना ल्याउन लागेको छ । राजधानीमा दुई दिनसम्म चलेको छलफलमा आयोगले आफ्नो त्रिवषिर्य योजनाको आधारपत्र प्रस्तुत गरेको हो ।
आधारपत्रमा नेपाललाई मध्यम आय भएको मुलुकमा पुर्‍याउनका लागि अवलम्बन  गर्नुपर्ने रणनीति, आधारनीति लगायत विषयहरु समेटिएका छन् । ७ प्रतिशत भन्दा बढीको बाषिर्क आर्थिक वृद्धि हासिल गर्ने, प्रतिव्यक्ति आय बढाउने, गरिवी निवारण गर्दै मुलुकलाई समृद्धितर्फ लैजाने पहिलो दस्तावेजको रुपमा आयोगले त्रिवषिर्य योजनाको आधार पत्र तयार पारेको हो ।
छलफलमा आयोगका उपाध्यक्ष डा. युवराज खतिवडाले १३औ योजनाले पुरा गर्न नसकेका विषयहरु पुरा गर्ने लक्ष्यसहित त्रिवषिर्य योजना ल्याएको जानकारी दिए । छिटो आर्थिक वृद्धि हुने र त्यसले रोजगारी पनि श्रृजना गरोस् भन्ने उद्देश्यका साथ नयाँ रणनीतिक सोँचले आफुहरु अघि बढेको उनको भनाई थियो ।
आधारपत्र सार्वजनिक गर्दे उपाध्यक्ष खतिवडाले योजना कार्यान्वयनका लागि मन्त्रालयहरुको समन्वयकारी भूमिका हुनुपर्नेमा जोड दिए । एउटाको प्रयासले मात्र योजना सफल नहुने बताउँदै उनले अन्तरमन्त्रालय सहयोग आवश्यक रहेको बताए ।
विज्ञहरुले राय सुझावसहित १५ दिनभित्र आधारपत्रलाई अन्तिम रुप दिएर प्रकाशन गर्ने तयारीमा आयोग लागेको छ । त्यस्तै, नयाँ पूर्वाधार विकास र नयाँ रणनीतिक उदेश्य र कार्यनीतिअनुरुप २ महिनाभित्र योजनाको दस्तावेज कार्यक्रमसहित प्रस्तुत गर्ने पनि बताइएको छ ।