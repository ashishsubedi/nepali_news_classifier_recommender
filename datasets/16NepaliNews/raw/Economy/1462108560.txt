
﻿काठमाडौं । काल्सबर्ग गल्फ क्लासिक २०१६ को उत्साहजनक सिजन रोयल नेपाल गल्फ क्लब (आरएनजीसी) मा सम्पन्न भएको छ । देशका प्रमुख उदयमान गल्फरहरुले यस पटक सम्पन्न प्रतियोगितामा कडा प्रतिस्पर्धा गरेका थिए ।
देशभरिका सयभन्दा बढी गल्फरहरुले ‘१८ होल्स स्टेबलफोड’ प्रतियोगिताका लागि २०१६ अप्रिल २९ र ३० मा प्रतिस्पर्धा गरेका थिए । जस मध्ये १८ ह्याण्डीक्याप पुरुषहरुका लागि भएको थियो भने २४ महिलाहरुको लागि भएको थियो ।
यस सिजनमा १५ वटा विभिन्न विधाका सहभागीलाई पुरस्कृत गरिएको थियो । जसमा विजेता, उप–विजेता, बेष्ट ग्रस, सिनियर विजेता, महिला विजेता, महिला उप–विजेता, गेष्ट विजेता, बेष्ट फस्ट नाइन (नेट), बेष्ट सेकेन्ड नाइन (नेट), महिला विजेता र अन्य समावेश रहेका थिए । आरएनजीसीको परिषदमा सम्पन्न भएको पुरस्कार वितरण समारोहमा विजयीहरुलाई काल्सबर्ग र पदकद्वारा सम्मान गरिएको थियो ।
गोर्खा बु्रअरीका प्रबन्ध निर्देशक फिलिप नोर्लेले उदयमान गल्फरलाई सहभागी हुने अवसर दिँदै आइरहेको बताए । गोर्खा बु्रअरीका बजार प्रमुख वैभव शर्माले भने, “२०१६ को गल्फिङ सिजनको यो नै सम्भवतः उत्कृष्ट सुरुवात हो । काल्सबर्ग र गल्फमा केही कुरा समान छ, यी दुवैमा अत्यधिक लगन र समर्पणको आवश्यकता पर्दछ ।” रोयल नेपाल गल्फ क्लबका क्याप्टेन मेजर एन.के राईका अनुसार, काल्सबर्ग गल्फ क्लासिक उदयमान गल्फरहरुका लागि सहभागी हुने एउटा उत्कृष्ट मञ्च रहेको प्रमाणित भएको छ