
﻿तुलसीप्रसाद निरौला
विर्तामोड, २८ पुस : नेपाल विद्युत प्राधिकरण भद्रपुर वितरण केन्द्रले बनियानीमा मोबाइल आय संकलन काउन्टर सञ्चालनमा ल्याएको छ ।
झापाको दक्षिणी गाविस क्षेत्रका सात हजार ग्राहकहरुको सेवा सुविधालाई मध्यनजर गर्दै बनियानी ४ स्थित प्राधिकरणको आफ्नै बनियानी फ्युज सेवा शाखामा हप्ताको दुई दिन मोबाइल आय संकलन काउन्टर सञ्चालनमा ल्याएको हो । सोमबार र बिहीवार सञ्चालन हुने मोवाइल आय संकलन काउन्टरको सोमबार विहान एक कार्यक्रमकाबीच केन्द्र प्रमुख रोशन खड्काले उदघाटन गरेका थिए ।
कम्प्युटर प्रविधिबाट सेवा सञ्चालन गरेको काउन्टरबाट सोमबार पहिलो दिन १२० जना ग्राहकले सेवा लिएकोमा १ लाख ५ हजार रुपैयाँ राजश्व संकलन भएको केन्द्रका लेखापाल सोमराज थापाले जानकारी दिए । भद्रपुर वितरण केन्द्रले यसअघि बनियानीमा आय संकलन काउन्टर स्थापना गरेपनि माओवादी द्धन्द्धकालमा असुरक्षाका कारण काउन्टर हटाइएको थियो ।
बेला बेला जिल्ला प्रशासन कार्यालय झापाको आदेशमा घुम्ती शिविर मार्फत केन्द्रले आय संकलन गरेपनि त्यसले स्थात्यिव पाएको थिएन । सो क्षेत्रका ग्राहकले विजुली खपत गरेबापत न्यूनत ८० रुपैयाँ तिर्ने २ सय देखि ३ सय रुपैयाँ सम्म खर्चिएर झापाको सदरमुकाम भद्रपुर आउनु पर्ने बाध्यता थियो । काउन्टर सञ्चालनमा आएपछि समय र रकम दुवैको बचत हुने भएपछि स्थानीय सेवाग्राही हर्षित बनेका छन् ।
  मोबाइल आय संकलन काउन्टर सञ्चालनमा        