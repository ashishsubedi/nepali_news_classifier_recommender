
﻿विकासका लागि राजनीति गर्ने कि राजनीति गर्न विकासका कार्यक्रम लाने होपशुपति मुरारकाअध्यक्ष, नेपाल उद्योग वाणिज्य महासंघ
सरकारले ल्याउने बजेटको प्रमुख उद्देश्य के हो ? त्यो पहिला प्रस्ट हुनुपर्यो । हरेक वर्ष ४ लाख ५० हजार मानिस रोजगारका लागि बजारमा आउँछन् । यिनीहरुका लागि रोजगारी सृजना कस्ले गर्ने ? सरकारले कि निजी क्षेत्रले । मेरो विचारमा अधिकतम रोजगारी सृजना गर्ने निजी क्षेत्रले नै हो । रोजगारी दिनका लागि निजी क्षेत्रले लगानी बढाउनु पर्ने हुन्छ । तर, अहिलेको अवस्थामा लगानी गर्ने वातावरण छ कि छैन । त्यसको विचार गरौं ।
सरकारले केही कुरा प्रस्ट पार्नुपर्ने हुन्छ । यो बजेटले सम्बोधन गर्ने हो वा होइन । त्यो मलाइ थाहा भएन । तर, सरकारले अहिले लिएको अर्थनीति खुला बजार अर्थतन्त्र हो वा राज्यद्वारा नियन्त्रित अर्थतन्त्र हो । यसमा हामीलाई दुविधा भएको छ । सरकारले गरेको कृयाकलापबाट व्यवसायीहरु त्रसित भएका छन् । व्यवसायीले लगानी गर्ने वा नगर्ने, गर्ने भए कसरी गर्ने भन्ने बारेमा बजेटले प्रस्ट रुपमा बोल्नुपर्छ । यी यावत कुराहरु सरकारले प्रस्ट पा¥यो भने, निजी क्षेत्र अगाडी बढ्छ ।
किताबमा लेखिएको कर सम्बन्धी प्रावधानलाई राम्रोसँग लागू गर्नुपर्यो । एउटा लेखिन्छ, त्यो कार्यान्वयन हुँदैन । कार्यान्वयन पक्षलाई बलियो बनाउनु पर्यो । र अर्को कुरा अहिले राजनीतिक दलले राजनीति गर्नका लागि विकास लैजाने गरेको छन् । विकासका लागि राजनीति गर्ने हो कि राजनीतिक गर्न विकास लैजाने हो । अहिले राजनीति गर्न विकासका कार्यक्रम लैजाने गरिन्छ ।बजेटमा कृषि क्षेत्रलाई प्रथामिकता दिनुपर्छ, शेखर गोल्छाउपाध्यक्ष नेपाल उद्योग वाणिज्य महासंघ 
ओरालो लागेको कृषि क्षेत्रलाई बचाउन बजेटले महत्वपूर्ण भूमिका खेल्नु पर्छ । रोजगारी सृजना गर्ने, देशलाई कृषि क्षेत्रमा आत्मनिर्भर बनाउन पनि यो क्षेत्रमा लगानी बढाउन अति आवश्यक छ ।
विदेशबाट ठूलो परिमाणमा चामल विदेशबाट आउन थालेको छ । नेपालमा उत्पादन नभएकाले विदेशबाट चामल आयात बढेको हैन । सरकारले कृषि क्षेत्रलाई बढी प्रथामिकता नदिनु र कृषियोग्य जमीन घडेरी तथा प्लटिङमा गएकाले यो क्षेत्र ओरालो लागेको हो ।
यसरी बढ्दै गएको विकृति रोक्न पनि यो क्षेत्रमा लगानी बढाउनु आवश्यक छ । सानोठिमी, भत्तपुर क्षेत्रमा मानिसले त्यो क्षेत्रमा कृषि खेती नै गर्दैनन् । यदि हामीले अहिले नै यो क्षेत्रमा लगानी बढाएनौं भने, आउँदो दिनमा कृषि क्षेत्रमा राम्ररी परनिर्भरता बढने सम्भावना छ ।
कृषि क्षेत्रलाई बचाउन सहकारीलाई अघि बढाउन जरुरी छ । सहकारीमार्फत कृषि क्षेत्रको विकास सम्भव हुन्छ । सरकारले आगामी वर्षको बजेटमा यसलाई पनि बढावा दिनुपर्यो । त्यसैगरी, कसैले कृषि क्षेत्रमा ठूलो लगानी गरेर फार्म सञ्चालन गर्न चाहन्छ भने त्यस्ता उद्योगलाई सरकारले बजेट मार्फत अनुदानको व्यवस्था दिनुपरपर्छ ।
त्यसैगरी, विकासका लागि विनियोजन भएको रकम खर्च गर्न नसक्ने कर्मचारीलाई पनि कारबाही हुनुपर्यो । तोकेअनुरुप विकास खर्च गर्न नसक्नु पनि भ्रष्टचारको अर्को रुप हो ।
नेपालमा ऊर्जा समस्या, दीर्घकालीन लगानी गर्ने वातावरण छैन, उद्योगलाई नीतिगत संरक्षण छैन, विकास निर्माणको काम हुँदै भएको छैन । यी क्षेत्रको विकासका लागि अब आउने बजेटले प्रस्ट रुपमा सम्बोधन गर्नु आवश्यक छ ।भूकम्पबाट उद्योग क्षेत्रमा परेको असरलाई कसरी न्यूनीकरण गछौं ?श्याम गिरीउपाध्यक्ष, घरेलु तथा साना उद्योग महासंघ
घरेलु तथा साना उद्योगलाई ४ प्रतिशत ब्याजदरमा सरल कर्जा दिने भनियो । तर, त्यो कुनै बैंकले पनि कार्यान्वयनमा ल्याएनन् । हामीले दिएको सुझावहरु धेरै चोटि मौद्रिक नीतिमा आउने, बजेटमा पनि आउने गर्छ । तर, कार्यान्वयन हुँदैन ।
भूकम्पबाट घरेलु तथा साना उद्योगमा १२ अर्ब रुपैयाँभन्दा बढी क्षति भयो । त्यो क्षति क्षतिपूर्ति कसरी गर्ने भन्ने बारेमा कहीँबाट केही पनि आएको छैन् । पूर्व बजेट समिक्षा गरिरहँदा हामी ति उद्योगलाई कसरी क्षतिपूर्ति दिने भन्ने बारेमा बजेटले केही कुरा बोल्नु पर्छ भन्ने लाग्छ । क्षति पुगेका उद्योगको पुनरुत्थान गर्न सरकारले १ खर्ब रुपैयाँ छुट्टयाएको छ । तर, त्यहाँभित्र गएर कसरी पैसा लिने ? त्यो बारेमा पनि बजेटले सम्बोधन गर्नुपर्छ ।
त्यसैगरी, अमेरिका तथा चीनले दिएको ड्यूटी फ्री कोटालाई बजेटले कसरी सम्बोधन गर्छ । त्यसलाई हामी कसरी सदूपयोग गर्छौं । त्यसको बारेमा पनि बजेटले प्रस्ट रुपमा बोल्नुपर्छ ।निजी क्षेत्रले ५० प्रतिशत सुन आयात गर्न पाउनुपर्ने मणिरत्न शाक्यअध्यक्ष, सुनचाँदी व्यवसायी महासंघ
मुलुकभर छरिएर रहेका २१ हजार गरगहना व्यवसायीलाई व्यवसाय गर्न आवश्यक गरगहना बनाउनका लागि सुनचाँदी सुलभ रुपमा किन्न पाउने व्यवस्था हुनुपर्छ । त्यसैगरी, अवैध सुनचाँदी ओसार–पसार रोक्न बजेटले विशेष कार्यक्रम ल्याउनु आवश्यक छ ।
– अफ सिजनमा २५ केजी र सिजनमा ४० केजी सुन सहजै पाउने व्यवस्था मिलाउनु पर्यो ।
– सुनको भन्सारदर कम गर्नुपर्यो । सुनको भन्सारदर बढी भएकाले पनि अबैध सुन ओसारपसार बढेको हो ।
– साना व्यवसायीहरुले पनि बैंकमा सुन किन्न पाउनुपरो । ५०, १०० २०० र ५०० ग्रामको सुन पनि किन्न पाउनुपर्यो । हाल एक केजी भन्दा कम सुन किन्न पाइन्न ।
– सुनको कारोबार बढी हुने सहरहरुमा पनि सुन किन्न नपाईदैन । सहजै सुन किन्न पाइने व्यवस्था मिलाइदिनुपर्यो । सरल वितरणको व्यवस्था मिलाउनु पर्यो ।
– सुुन आयात कम्तीमा ५० प्रतिशत निजी क्षेत्रलाई दिनुपर्ने ।
– सुनचाँदीका गरगहना निर्यात गर्दा भन्सार निशुल्क गर्नुपर्ने ।
– ठूला करदातालाई कच्चा पदार्थको अलगै व्यवस्था मिलाउनु पर्ने ।(नेपाल राष्ट्र बैंकले आयोजना गरेको पूर्व बजेटकालीन अन्तरक्रिया कार्यक्रममा विभिन्न क्षेत्रका व्यक्तिहरुले दिएको सुझाबमा आधारित )