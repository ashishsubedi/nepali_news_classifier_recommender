
﻿काठमाडौं, ८ चैत- नेपाल र चीनबीच पारवहन सम्झौता भएको छ । बेइजिङमा प्रधानमन्त्री केपी शर्मा ओली र चिनियाँ समकक्षी ली खछ्याङबीचको भेटवार्तापछि उक्त सम्झौता भएको हो । सम्झौता पत्रमा परराष्ट्रमन्त्री कमल थापा र चिनियाँ समकक्षीले हस्ताक्षर गरेका छन् ।
पारवहन सम्झौता प्रधानमन्त्री ओलीको चीन भ्रमणको मुख्य एजेण्डा रहेको थियो । यस सम्झौतापछि तेस्रो मुलुकबाट हुने आयात निर्यातमा भारतसँग निर्भर रहनुपर्ने अवस्थाको अन्त्य भएको छ । नेपालले यसअघि भारतसँग मात्र पारवहन सम्झौता गरेको थियो ।
चिनियाँ संसद भवन ग्रेट हल अफ पिपलमा प्रधानमन्त्री नेतृत्वमा भएको दुईपक्षीय औपचारिक वार्तामा पारवहन सम्झौताका साथै अन्य विभिन्न किसिमका सम्झौता तथा समझदारीपत्रमा हस्ताक्षर भएको छ । वार्तामा यातायात सम्झौता, स्वतन्त्र व्यापार सम्झौता, ३२ हजार घरमा सौर्य प्रणाली जडान गर्ने सम्झौता, सुबिधायुक्त ऋण सम्झौता, पोखरा विमानस्थल निर्माणका लागि ऋण सम्झौता, नेपालमा ग्याँस तथा इन्धनको अन्वेषण गर्ने सम्झौता र हिल्सामा पुल निर्माण गर्ने लगायतका रहेका छन् ।
  नेपाल र चीनबीच पारवहन लगायत विभिन्न सम्झौतापत्रमा हस्ताक्षर        