
﻿
मुम्बई । भारतको ६ दिने औपचारिक भ्रमणमा रहेका प्रधानमन्त्री केपी शर्मा ओलीले युनिलिभर नेपाल लिमिटेडको माउ कम्पनी हिन्दुस्तान युनिलिभर लिमिटेडको मुम्बईस्थित कार्यालय भ्रमण गरेका छन् ।
भ्रमणको अन्तिम दिन बुधबार प्रधानमन्त्री ओली पत्नी राधिका शाक्य तथा भ्रमण दलमा सहभागी मन्त्री र भारतका लागि नेपाली राजदूतसहित युनिलिभर कार्यालय पुगेका थिए।
प्रधानमन्त्री ओलीलाई हिन्दुस्तान युनिलिभरका प्रमुख कार्यकारी अधिकृत तथा प्रबन्ध निर्देशक सञ्जीव मेहेता तथा उहाँकी धर्मपत्नी मोनु मेहेताले स्वागत गरे ।
सो अबसरमा युनिलिभर नेपालका अध्यक्ष प्रदीप बनर्जि तथा नेपालस्थित साझेदार एवं निर्देशक रवीभक्त श्रेष्ठको पनि उपस्थीति थियो ।
भ्रमणका क्रममा प्रधानमन्त्री ओलीले मौजुदा बिदेशी लगानीका उद्योग र नयाँ लगानीलाई प्रर्बद्धन नेपाल सधै तत्पर रहेको बताएका छन् । युनिलिभर नेपाल लिमिटेडको ग्रोथ यसको सवैभन्दा ठूलो उदाहरण रहेको भन्दै उनले युनिलिभरले नेपालको आर्थिक विकाशमा पुर्‍याएको योगदानको पनि कदर गरे ।
सो अबसरमा युनिलिभरका प्रमुख कार्यकारी अधिकृत मेहेताले युनिलिभरका लागि नेपाल निकै महत्वपूर्ण मुलुक रहेको बताएका छन् । युनिलिभर नेपाल युनिलिभरका बिभिन्न मुलुका संचालित युनिटमध्ये एक सफल युनिट रहेको भन्दै उनले यसले नेपालको स्थानीय आर्थिक उन्नतीमा समेत योगदान गरेको बताए  ।
युनिलिभर नेपाल लिमिटेडले बिभिन्न सौन्दर्य प्रसाधन तथा दैनिक उपभोग्य सामाग्रीहरुको उत्पादन गर्दै आएको छ ।