
﻿
काठमाडौं/ ‘नेपालमा कृषि क्रान्ति, सम्भावनाका आयाम’ पुस्तक सार्वजनिक भएको छ । कृषि प्रणालीको पुनर्संरचनाको स्वरूप, वकालतलगायतका काम गर्दै आएको फोरम फर एग्रारिएन कन्सर्न एन्ड स्टडिज इन नेपाल (फ्याक्ट नेपाल) अभियानले पुस्तक प्रकाशन गरेको हो ।
सीताराम तामाङ, उमानाथ रिजाल र रत्नप्रसाद जोशीले सम्पादन गरेको पुस्तक राजधानीमा मंगलबार गरिएको कार्यक्रममा कृषि तथा वन विज्ञान विश्वविद्यालयका पूर्वउपकुलपति कैलाशनाथ प्याकुरेलले विमोचन गरेका छन् । पुस्तकमा पूर्वप्रधानमन्त्री डा.बाबुराम भट्टराई, योजना आयोगका पूर्वउपाध्यक्ष दीपेन्द्रबहादुर क्षेत्री, जितेन्द्रनारायण देव, गंगादेवी राई, उमानाथ रिजाल, जगत बस्नेतलगायतका लेख छापिएका छन् ।
तमाङले राजनीतिक पार्टीले किसान आन्दोलनका मुद्दालाई छोडेको आरोप लगाए । ‘दलले छोडेपछि गैरसरकारी संस्थाले किसानका मुद्दा बोकेर हिँडेका छन्,’ उनले भने ।