
﻿
काठमाडौं/ नयाँ वर्ष २०१६ को सुरुवातमा वल्र्डलिंक कम्युनिसेकन्स् प्रालिले हाल दिइरहेको इन्टरनेट सेवाको भोलुम/डाटा दुईगुणा बढाएको छ ।
यो अफरमा वार्षिक ग्राहकले नि:शुल्क जडान खर्चका साथै केही रकम छुटसमेत पाउने कम्पनीले जनाएको छ । कम्पनीले १० एमबिपिएस इन्टरनेटको ५० जिबी डाटामा थप गरी १ सय जिबी दिएको छ । सामान्यतया उपयोगकर्तालाई ३० जिबीदेखि ५० जिबी डाटा भए महिनाभर यथेष्ट पुग्ने हुँदा यो सेवा उच्च गतिको अनलिमिटेडसरह मान्न सकिने कम्पनीले जनाएको छ ।
यो सेवा मासिक मात्र १ हजार ६ सय रुपैयाँमा पाउन सकिनेछ । ग्राहकले यो सेवाबाट उच्च गतिको इन्टरनेट चलाउन सक्नेछन् । यसबाट तीव्र गतिमा अपलोड डाउनलोड गर्न सकिने र भिडियो तथा अनलाइन गेम बफरिङ नहुने कम्पनीले जनाएको छ । यस्तै, भ्वाइसको माध्यमबाट कुरा गर्दा कुनै रोकावट नहुने र साउन्ड क्लियर हुने र यसका कारणले समयको सदुपयोगसमेत हुने कम्पनीले जनाएको छ ।