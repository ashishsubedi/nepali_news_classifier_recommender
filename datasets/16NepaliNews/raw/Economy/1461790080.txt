
﻿काठमाडौं, १५ वैशाख । सरकारले सन् २०३० भित्र मुलुकमा ५० स्याटेलाइट सहर बनाउने योजना सार्वजनिक गरेको छ । दिगो विकास लक्ष्य (एसडीजी) मार्फत सरकारले यस्तो योजना सार्वजनिक गरेको हो ।
राष्ट्रिय योजना आयोगले प्रस्तुत गरेको एसडीजीको प्रारम्भिक प्रतिवेदन (सन् २०१६–२०३०) मा ५० स्याटेलाइट सहर बनाउने योजना उल्लेख छ । सन् २०३० सम्ममा समावेशी र दिगो सहरीकरण, सहभागितामूलक, एकीकृत र दिगो मानव बस्तीको योजना तथा व्यवस्थापन क्षमता अभिवृद्धि गर्ने लक्ष्यसाथ सरकारले योजना ल्याएको हो ।
प्रतिवेदनअनुसार सन् २०१७ सम्ममा १८ स्याटेलाइट सहर बनिसक्नेछन् भने २०२० सम्ममा २५ र २०२२ मा ३० पुग्नेछ । यस्तै २०२५ मा आठ सहर थपिनेछन् ।
पहाडी क्षेत्रलाई समेट्ने गरी पूर्व–पश्चिम मध्यपहाडी लोकमार्ग विस्तारसँगै १० स्थानमा स्याटेलाइट सहर निर्माण गर्ने लक्ष्यसहित सहरी विकास मन्त्रालयलले काम गरिहरेको छ । पहिलो चरणमा फिदिम, वसन्तपुर, खुर्कोट, गल्छी, बैरनी, डुम्रे–भन्सार, बुर्तिबाङ, चौरजहारीलगायत ठाउँमा सहर बन्नेछन् ।
  १५ वर्षमा ५० वटा स्याटेलाइट सहर        