
﻿नयाँ पत्रिकाकाठमाडौं, २८ पुस
उपभोक्तावादी संस्थाहरूले कालोबजारी, कार्टेलिङ, कृत्रिम अभाव, मूल्यवृद्धिलगायत बेथितिका बारेमा सरकारलाई झक्झकाउने गर्छन् । यो उनीहरूको तलबी जागिर नभई समाजसेवा मात्रै हो भन्ने गरिन्छ । उपभोक्तावादी संस्थाको कमाइ नै हुँदैन भन्ने पनि गरिन्छ । तर, केही यस्ता उपभोक्तावादी संस्था पनि जसको कमाइ र खर्च लाखौँमा हुने गरेको छ ।
पुराना उपभोक्ता अधिकारकर्मी प्रेमलाल महर्जन अध्यक्ष रहेको राष्ट्रिय उपभोक्ता मञ्चले गत आर्थिक वर्ष ०७१/७२ मा कुल २४ लाख ३२ हजार रुपैयाँ आम्दानी गरेको छ । ४ दिनअघि राजधानीमै दशौँ वार्षिक साधारणसभा मनाएको मञ्चले सबै सदस्यलाई वितरण गरेको विवरणमा संस्थाले २४ लाख ३१ हजार रुपैयाँ आम्दानी गरेको र सबै खर्च गरेको देखिएको छ । मञ्चले प्रस्तुत गरेको आय विवरणमा ९ लाख रुपैयाँ कुन स्रोतबाट प्राप्त भयो भन्ने उल्लेख छैन ।
धेरैले उपभोक्तावादी संस्थालाई व्यक्ति विशेषको ‘कमाइ खाने भाँडो’ मात्रै भएको टिप्पणी गर्दै आएका छन् । भारतको नाकाबन्दीयता मुुलुकमा चरम कालोबजारी बढेर आम उपभोक्ता आहत भएका वेला उपभोक्ताकर्मीले ठूलो भूमिका निर्वाह गर्न नसकेको सर्वसाधारणले गुनासो गर्न थालेका छन् । ‘मुलुकमा यत्रो कालोबजारी बढेको छ, तर उपभोक्ताकर्मी के गर्दै छन् भन्ने पत्तोसमेत छैन । त्यसैले यिनीहरूको आवश्यकता नै नपरेको महसुस गर्न थालेका छौँ,’ ललितपुरको भैँसेपाटी निवासी रबिन ढुंगेलले भने । सर्वसाधारणको गुनासो बढ्दै गएपनि उपभोक्ताहितमा काम गर्ने भन्दै खोलिएका संस्थाले लाखौँ आम्दानी गरिरहेका छन् ।
मञ्चले आम्दानी गर्ने क्रममा चन्दासमेत उठाएको लेखा परीक्षणमा देखिएको छ । एउटा उपभोक्ता संस्थाले चन्दा उठाएर सचेतना गर्नु जायज मानिँदैन । मञ्च अध्यक्ष महर्जनले चन्दाबापत १ लाख र अनुदान तथा सहयोगस्वरूप ५ लाख रुपैयाँ संकलन गरेको जानकारी दिए । त्यस्तै, सदस्यता शुल्क ५ लाख, आजीवन सदस्यता शुल्क १ लाख, नवीकरण शुल्क ८१ हजार, लेबी शुल्क २ लाख ५० हजार रुपैयाँ संकलन भएको दाबी छ । मञ्चले मुलकका ६० भन्दा बढी जिल्लामा सञ्जाल विस्तार गरेको दाबी गरेको छ ।
चालू आव २०७२/७३ मा १८ लाख ७६ हजार रुपैयाँ आम्दानी गर्ने मञ्चको लक्ष्य छ । मञ्चको कोषाध्यक्ष रश्मिला मल्लले प्रस्तुत गरेको अनुमानित बजेट विवरणमा १३ लाख ९९ हजार ५ सय रुपैयाँ अनुदान तथा सहयोग स्वरूप प्राप्त गरिने उल्लेख छ । मञ्चले आम्दानी भएको सबै रकम खर्च गर्दै आएको जनाएको छ ।
मञ्च अध्यक्ष महर्जनले भौतिक रूपमा कुनै आम्दानी र खर्च नभएको जिकिर गरे । ‘हामीले भौतिक रूपमा देखिने गरी कुनै आय र खर्च गरेका छैनौँ,’ उनले भने, ‘हामीले वर्षभर उपभोक्ता सचेतना क्षेत्रमा गरेका कामको रकममा मूल्यांकन गरेर मात्रै वार्षिक बजेटको रूपरेखा बनाएका हाँै ।’
उनले उपभोक्ता हितका क्षेत्रमा काम गर्दा धेरै सहयोगी हातहरू साथमा रहेको पनि बताए ।जिल्लामा सञ्जाल विस्तार गरेको दाबी गरेको छ ।
चालू आव २०७२/७३ मा १८ लाख ७६ हजार रुपैयाँ आम्दानी गर्ने मञ्चको लक्ष्य छ । मञ्चको कोषाध्यक्ष रश्मिला मल्लले प्रस्तुत गरेको अनुमानित बजेट विवरणमा १३ लाख ९९ हजार ५ सय रुपैयाँ अनुदान तथा सहयोग स्वरूप प्राप्त गरिने उल्लेख छ । मञ्चले आम्दानी भएको सबै रकम खर्च गर्दै आएको जनाएको छ ।
मञ्च अध्यक्ष महर्जनले भौतिक रूपमा कुनै आम्दानी र खर्च नभएको जिकिर गरे । ‘हामीले भौतिक रूपमा देखिने गरी कुनै आय र खर्च गरेका छैनौँ,’ उनले भने, ‘हामीले वर्षभर उपभोक्ता सचेतना क्षेत्रमा गरेका कामको रकममा मूल्यांकन गरेर मात्रै वार्षिक बजेटको रूपरेखा बनाएका हाँै ।’ उनले उपभोक्ता हितका क्षेत्रमा काम गर्दा धेरै सहयोगी हातहरू साथमा रहेको पनि बताए ।