
﻿१ लाख ५० हजार दर्शकको अवलोकनसागै पोखराको नयाा बजारमा जारी राष्ट्रिय औद्योगिक व्यापार मेला–२०७२ को सोमबार औपचारिक समापन भएको छ । ‘लगानीको संवद्र्धन : उद्योग व्यवसायको प्रवद्र्धन’ भन्ने नाराका साथ २१ फागुनबाट मेला सुरु भएको थियो, मेलाको समीक्षा र समग्र पोखरा उद्योग वाणिज्य संघको आगामी दिनमा गर्नुपर्ने भूमिकाका बारेमा केन्द्रित रहेर मेलाका प्रचार–प्रसार संयोजक तथा पोखरा उद्योग वाणिज्य संघका महासचिव रवीन्द्रबहादुर प्रजुसंग गरिएको कुराकानीको सारसंक्षेप :
मेला कस्तो भयो ?
ढिला गरी मेला सुरु भए पनि तयारी राम्रै भएका कारण निकै राम्रो भएको छ । लामो नाकाबन्दी र भूकम्पका कारण अस्तव्यस्त भएको अर्थतन्त्रलाई जसरी पनि चलायमान बनाउन यो मेला आयोजना गरिएको हो ।
त्यहीअनुरूप हामी सफल नै भएका छौँ । मेला अवधिको मूल्यांकन गर्ने हो भने सुरुका तीन दिन र अन्तिमका दुई दिन अत्यधिक गर्मी हुनुका साथै अत्यधिक पानी र हावाहुरी पनि चल्यो । त्यस कारण पनि मेलामा सोचेअनुसारको दर्शक आएनन् । तर, अन्तिमका अरू दिनमा भने गत वर्षभन्दा राम्रो भयो । मेलाका लागि मौसम पनि प्रतिकूल भयो, जसले गर्दा लक्षित व्यवसायीका स्टल सोचेअनुसारको राख्न सकिएन । कृषिका, अर्गानिक उत्पादनका स्टललाई यो वर्ष अधिक समेट्न खोजिएको हो, तर सफल भइएन । नाकाबन्दीको प्रभाव मेलामा पनि पर्‍यो । पोखरा उद्योग वाणिज्य संघले गर्ने मेला भनेको समग्र पश्चिमाञ्चलकै प्रतिष्ठासँग जोडिएको छ । त्यसैले मेलाको गरिमा कायम गर्दर्ै मेला आयोजना हुनु जरुरी छ ।
यो समय मेला तथा महोत्सका लागि त्यति उपयुक्त समय नभए पनि मेला गर्नुको आसय के हो ? 
अहिले मेला भनेको व्यापारीको हाटबजारजस्तै भएको छ, मेलाको मर्म हराउँदै गएको छ । यो वर्ष झन् सबैतिर पीडा र अभाव मात्रै छ, त्यसैले मान्छेको चाहना पनि यो वर्ष घट्दै गएको हो । हामीले आयोजना गर्ने मेला भनेको व्यापारिक केन्द्र बनाउने मात्र नभएर पश्चिमाञ्चल क्षेत्रमा रहेको व्यावसायिक सम्भावनाको खोजी, आर्थिक गतिविधि संवद्र्धन तथा प्रवद्र्धन गर्दै राष्ट्रको विकास गर्ने लक्ष्यसहित आयोजना गरिएको हो ।
मेलाको समयका बारेमा केही समीक्षा भयो कार्यसमितिमा ?
हामीले जमानाबाटै मंसिरमा गर्ने गरेको मेला दर्शकले पनि यही समयमै चाहँदा रहेछन्, त्यसैले अब कुनै हालतमा पनि मेला मंसिरमै हुनुपर्छ, यसका लागि हामीले निकै सचेत हुन जरुरी देखियो । स्टलहरूको संख्या पनि अत्यधिक भयो । पोखरा उद्योग वाणिज्य संघको लक्ष्यअनुसार धेरै संख्यामा स्टल चाहिँदैनन् र स्टलको गुणस्तरमा कायम गरिनुपर्छ । स्टलमा पनि विशिष्टीकरण गरिनुपर्छ । फरक–फरक वस्तुको स्टल पनि फरक–फरक प्याभेलियन निर्माण गरिनुपर्छ । यो विषयमा पनि हामीबीचमा छलफल भएको छ । आगामी वर्षबाट मेलाको स्वरूप र स्टलको निर्माण संरचनामा पनि केही परिवर्तन हुन्छ ।
यो वर्ष आइटीलाई किन जोड्नुभएको ? 
आइटी भनेको पछिल्लो समय र जेनेरेसनको अपरिहार्य वस्तु हो । योविना अहिलेको समाजको कल्पना गर्न पनि अप्ठ्यारो हुन्छ । त्यसैले पछिल्ला विश्व बजारका प्रविधिको अनुशरण गर्दै समृद्ध नेपाल निर्माणका लागि हामीले आइटीलाई पनि हाम्रो मेलाको मूल आकर्षकको केन्द्र बनाएका हौँ ।