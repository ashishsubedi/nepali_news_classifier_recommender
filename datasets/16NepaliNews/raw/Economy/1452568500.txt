
﻿यज्ञ बञ्जाडे/नयाँ पत्रिकाकाठमाडौं, २८ पुस
नेपाल धितोपत्र बोर्ड (सेबोन)ले २ वटा मर्चेन्ट बैंकरलाई ५ दिनको अल्टिमेटमसहित पत्राचार गरेको छ । यसअघि दिएका निर्देशन पालना नगरेको भन्दै बोर्डले सोमबार नबिल इन्भेस्टमेन्ट बैंकिङ र एनआइबिएल क्यापिटललाई तोकिएको समयमा निर्देशन पालना गर्न पत्राचार गरेको बोर्डका प्रवक्ता निरज गिरीले जानकारी दिए । दिएको समयावधिमा पनि निर्देशन पालना नभए कारबाही प्रक्रिया अघि बढाइने उनले बताए । ‘५ कार्य दिनभित्र पनि निर्देशन पालना नभए, मर्चेन्ट बंैकिङ व्यवसाय नै रोक्का गर्छौं,’ उनले भने । बोर्डले आइतबार आफ्नो निर्देशन पालना भए/नभएकोबारे स्थलगत निरीक्षण गरेको थियो । निरीक्षणका क्रममा निर्देशन पालना नभएको भेटिएपछि त्यो कार्यान्वयनलाई पत्र पठाइएको गिरीले जिकिर गरे ।
बोर्डबाट खटिएको टोलीले आइतबार एनएमबी क्यापिटल र नबिल इन्भेस्टमेन्ट बैंकिङमा स्थलगत निरीक्षण गरेको थियो । सो क्रममा एनएमबी क्यापिटलले आशिंक रूपमा निर्देशन पालना गरे पनि बाँकी २ कम्पनीमा पालना नभएको भेटिएको बोर्ड स्रोतले जनाएको छ ।
बोर्डले २० मंसिरमा मर्चेन्ट बैंकरलाई पत्राचार गरी आफूले दिने सेवा र समयावधि उल्लेख गरी सेवाग्राही बडापत्र राख्न र नियम पालना अधिकृत (कम्प्लायन्स अधिकृत) नियुक्त गर्न निर्देशन दिएको थियो । सोही निर्देशन पालना भए/नभएको बारे केही दिनयता बोर्डले स्थलगत निरीक्षण गर्दै आएको छ । सो क्रममा सोमबारसम्म ५० वटै धितोपत्र ब्रोकर र ३ वटा मर्चेन्ट बैंकरको कार्यालय निरीक्षण गरिसकेको छ ।
तर, बोर्डले निर्देशन दिएको भनिएका दुवै मर्चेन्ट बैंकका प्रमुख कार्यकारीले सोमबार कार्यालय अवधिसम्म आफूले बोर्डको पत्र नपाएको बताए । ‘औपचारिक रूपमा बोर्डको पत्र प्राप्त नभएकाले त्यसबारेमा केही भन्न सकिन्न,’ नबिल इन्भेस्टमेन्ट क्यापिटलका प्रमुख कार्यकारी अधिकृत प्रवीणरमण पराजुलीले भने । यसअघि बोर्डले दिएको निर्देशन अस्पष्ट रहेकाले पालना गर्न अठ्यारो भएको उनले बताए । ‘कहिलेसम्म पूरा गर्नुपर्ने हो, केके उल्लेख गर्नुपर्ने हो ? केही स्पष्ट छैन,’ उनले भने । यद्यपि, बोर्डको निर्देशनमाथि आफूले मर्चेन्ट बैंकर्स एसोसिएसनमा छलफल गरी साझा मापदण्डसहितको सेवाग्राही बडापत्र तयार पारेको उनले जानकारी दिए । पराजुलीका अनुसार आउँदो बुधबार (३०पुसमा) हुन गइरहेको एसोसिएसनको साधारणसभामा पछि सबै कम्पनीले उक्त बडापत्र लागू गर्ने योजना छ । ‘सबै मर्चेण्ट बैकरले राखेको बडापत्रमा एक रूपमा ल्याउने उद्देश्यले यस्तो तयारी गरेका हाँै,’ उनले भने ।
यस्तै, एनआइबिएल क्यापिटलका महाप्रबन्धक मेखबहादुर थापा पनि पराजुलीकै भनाइसँग सहमत देखिए । आफ्नो कम्पनीमा नियम पालना अधिकृत नियुक्ति प्रस्ताव बोर्डबाट पारित भइसकेको उनले जानकारी दिए । ‘सेवाग्राही बडापत्रका लागि एसोसिएसनले काम गरिरहेकाले केही ढिलाइ भएको हो,’ उनले भने । एसोसिएसनले तयार पारेको बडापत्रको नमुना धितोपत्र बोर्डमा पठाइएको पनि उनले जानकारी दिए । तर, बोर्डको निर्देशन स्पष्ट नभएकाले पालना गर्न ढिलाइ भएको उनको तर्क थियो । यद्यपि, सोमबार साँझसम्म बोर्डको पत्र हात नपरेको उनले बताए ।
यस्तै, बोर्डले नियम पालना नगर्ने ८ वटा धितोपत्र ब्रोकर कम्पनीलाई गत साता (पुस २३ गते) ५ कार्यदिनको म्यादसहित निर्देशन दिएको थियो । सो म्याद २९ गते (आउदो बुधबार) सकिँदैछ । उक्त समयावधिमा पनि निर्देशन पालना नभए कारोबार नै रोक्का गर्ने बोर्डले बताएको छ । गत साता बोर्डले सिल्पा सेक्युरिटिज, त्रिशुल सेक्युरिटिज, श्रीकृष्ण सेक्युरिटिज, दीपशिखा सेक्युरिटिज, इन्भेस्टमेन्ट म्यानेजमेन्ट नेपाल, भृकुटी सेक्युरिटिज, अक्सफोर्ड सेक्युरिटिज र सगरमाथा सेक्युरिटिजलाई निर्देशन पालनाका लागि पत्राचार गरेको थियो ।
क्यापिटलका प्रमुख कार्यकारी अधिकृत प्रवीणरमण पराजुलीले भने । यसअघि बोर्डले दिएको निर्देशन अस्पष्ट रहेकाले पालना गर्न अठ्यारो भएको उनले बताए ।
‘कहिलेसम्म पूरा गर्नुपर्ने हो, केके उल्लेख गर्नुपर्ने हो ? केही स्पष्ट छैन,’ उनले भने । यद्यपि, बोर्डको निर्देशनमाथि आफूले मर्चेन्ट बैंैकर्स एसोसिएसनमा छलफल गरी साझा मापदण्डसहितको सेवाग्राही बडापत्र तयार पारेको उनले जानकारी दिए । पराजुलीका अनुसार आउँदो बुधबार (३०पुसमा) हुन गइरहेको एसोसिएसनको साधारणसभामा पछि सबै कम्पनीले उक्त बडापत्र लागू गर्ने योजना छ । ‘सबै मर्चेण्ट बैकरले राखेको बडापत्रमा एक रूपमा ल्याउने उद्देश्यले यस्तो तयारी गरेका हाँै,’ उनले भने ।
यस्तै, एनआइबिएल क्यापिटलका महाप्रबन्धक मेखबहादुर थापा पनि पराजुलीकै भनाइसँग सहमत देखिए । आफ्नो कम्पनीमा नियम पालना अधिकृत नियुक्ति प्रस्ताव बोर्डबाट पारित भइसकेको उनले जानकारी दिए ।
‘सेवाग्राही बडापत्रका लागि एसोसिएसनले काम गरिरहेकाले केही ढिलाइ भएको हो,’ उनले भने । एसोसिएसनले तयार पारेको बडापत्रको नमुना धितोपत्र बोर्डमा पठाइएको पनि उनले जानकारी दिए । तर, बोर्डको निर्देशन स्पष्ट नभएकाले पालना गर्न ढिलाइ भएको उनको तर्क थियो । यद्यपि, सोमबार साँझसम्म बोर्डको पत्र हात नपरेको उनले बताए ।
यस्तै, बोर्डले नियम पालना नगर्ने ८ वटा धितोपत्र ब्रोकर कम्पनीलाई गत साता (पुस २३ गते) ५ कार्यदिनको म्यादसहित निर्देशन दिएको थियो । सो म्याद २९ गते (आउदो बुधबार) सकिँदैछ । उक्त समयावधिमा पनि निर्देशन पालना नभए कारोबार नै रोक्का गर्ने बोर्डले बताएको छ । गत साता बोर्डले सिल्पा सेक्युरिटिज, त्रिशुल सेक्युरिटिज, श्रीकृष्ण सेक्युरिटिज, दीपशिखा सेक्युरिटिज, इन्भेस्टमेन्ट म्यानेजमेन्ट नेपाल, भृकुटी सेक्युरिटिज, अक्सफोर्ड सेक्युरिटिज र सगरमाथा सेक्युरिटिजलाई निर्देशन पालनाका लागि पत्राचार गरेको थियो ।