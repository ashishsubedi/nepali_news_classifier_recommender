
﻿
१४ पुस, काठमाडौं । राजधानीको भृकुटीमण्डपस्थीत प्रदर्शनीहलमा भईरहेको सुट बुट मेला मंगलबार अर्थमन्त्री विष्णु पौडेलले अवलोकन गरेका छन् ।
असहज परिस्थितिमा छाला जुत्ता तथा नेपाली शुटको प्रदर्शनीलाई उत्साहपूर्वक सञ्चालन गरेकोमा अर्थमन्त्री पौडेलले आयोजक फुटवेयर म्यानुफ्याक्चरर्स एशोसिएसनलाई धन्यवाद दिए ।
प्रदर्शनीमा स्वदेशी छाला जुत्ता तथा वस्तु उत्पादकहरु तथा स्वदेशमा रहेका कपडा तथा सिलाई व्यवसायीहरुको सहभागीता रहेको छ । प्रदर्शनी मुख्यत नेपाली छाला जुत्ता, ज्याकेट, ब्याग, सुट, प्यान्टको स्टल रहेको छ ।
प्रर्दशनीको छैठौं दिनसम्म करिव ८२ हजारले अवलोकन गरिसकेका छन् । हालसम्म प्रदर्शनीमा ३२ हजार जुत्ता तथा चप्पल विक्रि भएको १२ औं औद्योगिक पंदशर्नीका संयोजक मनोज श्रेष्ठले बताए ।
प्रदर्शनी सर्वसाधारणदेखि सभासद, नेपाल सरकारका उच्च पदस्थ कर्मचारी तथा पुर्वमन्त्री समेतले अवलोकन गरेका छन् । मेलामा कुल १०५ स्टल रहेकोमा कपडा तथा सिलाई व्यवसायीको ६ वटा स्टल रहेका छन् भने छालाजन्य वस्तुका दुई र अन्य जुत्ता तथा चप्पलका स्टल रहेका छन् ।