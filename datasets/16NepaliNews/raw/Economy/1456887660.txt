
﻿काठमाडौं/ नेपालमा यामाहा मोटरसाइकलको आधिकारिक वितरक एमएडब्लू इन्टरप्राइजेजले महोत्तरीको बर्दिवासमा नयाँ सोरुम हंस अटोमोबाइल्स सञ्चालनमा ल्याएको छ । सोरुम उद्घाटन कलाकार विल्सनविक्रम राईले मंगलबार गरेका हुन् ।
‘एस यामाहा’ अभियानअन्तर्गतको हिस्साका रूपमा रहेको सोरुमबाट सेल्स, सर्भिस र स्पेयर पार्टस् उपलब्ध गराइने कम्पनीले जनाएको छ । यामाहा सोरुमले मोटरसाइकल तथा स्कुटर खरिदकर्ता ग्राहकको सुविधालाई ध्यानमा राखेर सोरुमभित्रै फाइनान्स कम्पनीसँगको सहकार्यमा फाइनान्स सुविधा उपलब्ध गराउनेछ भने उत्कृष्ट एक्सचेन्ज हाउससँग सहकार्य गरी पुराना बाइक तथा स्कुटर एक्सचेन्ज सुविधा उपलब्ध गराउनेछ ।
त्यस्तै, इन्स्ट्यान्ट फाइनान्स डेस्कले बाइक तथा स्कुटर किन्नेका लागि न्यून ब्याजदर र सरल किस्तामा तत्काल बाइक तथा स्कुटर खरिद गर्न फाइनान्स सुविधा उपलब्ध गराइने हंस अटोमोबाइल्सका प्रोप्राइटर हेमबहादुर लामाले जानकारी दिए ।