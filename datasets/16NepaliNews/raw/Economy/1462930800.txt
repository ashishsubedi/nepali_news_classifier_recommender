
﻿नयाँ पत्रिकाकाठमाडौं,२९ वैशाख
सान मिगेल बियरले आउँदो जेठमा होटेल सहन्सामा ‘सान मिगेल लस्सियस वेट डेस्टिनेसन’ पुल पार्टी आयोजना गर्ने भएको छ । यसअघि ‘हल्का रमाइलो अवस्था’ कार्यक्रम प्रस्तुत गरेको कम्पनीले सोही मित्रताको भावनालाई कायम राख्न पुल पार्टी आयोजना गरिन लागेको बताएको छ ।
कार्यक्रममा साथी–साथीबीचको साथलाई अझ बलियो बनाउन पुल पार्टीमा गायकद्वय सुगम पोखरेल तथा नवाज अन्सारीले सांगीतिक प्रस्तुति दिने कम्पनीले जनाएको छ ।
कम्पनीले पोखरेल र अन्सारीसँग मिलेर अवस्था गीत सार्वजनिक गरिसकेको छ । पुल पार्टीमा डिजे रूपेश, अजेन, फ्रिस्टाइल ब्रोडाज तथा डिजे किस्मतको पनि प्रस्तुति रहनेछ । कार्यक्रम क्लासिक इभेन्ट्स, फ्युचर साउन्ड रेकर्ड तथा मार्क इन्टरटेनमेन्टको सहकार्यमा आयोजना गरिने कम्पनीले बताएको छ ।
लामो समयदेखि मित्रता र साथी–भाइको साथको प्रतिनिधित्व  गर्दै आएको सानमिगेलले त्यसलाई निरन्तता दिन दोस्रो कार्यक्रम आयोजना गर्न लागेको गोर्खा ब्रुअरीका बजार–व्यवस्थापन प्रमुख वैभव शर्माले जानकारी दिए । यसप्रकारका कार्यक्रमले सानमिगेलको मित्रतासँगको आबद्धतालाई अझ सुदृढ बनाउन मद्दत पुग्ने विश्वास कम्पनीले लिएको उनको भनाइ छ ।