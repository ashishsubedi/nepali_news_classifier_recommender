
﻿झापा १५ वैशाख – कृषि मन्त्री हरिबोल गजुरेलले आगामी आर्थिक वर्षको बजेटमा कृषि क्षेत्रले ऐतिहासिक रुपमा प्राथमिकता पाउने बताएका छन् ।
हाल सम्म कृषि क्षेत्रलाई उपेक्षा गरिएकै कारण नेपाली किसान र कृषि क्षेत्रको विकास हुन नसकेको भन्दै उनले आगामी वर्षको बजेटमा किसानका खेतबारी सम्म आईपुग्ने गरि बजेट व्यवस्थापनको तयारी गरिएको बताए । झापाको शिवसताक्षी नगरपालिका स्थित चन्द्रडाँगी बिउ बिजन तथा दुग्ध उत्पादन केन्द्रको अवलोकनका क्रममा उनले कुल ग्राहस्थ उत्पादनका ४० प्रतिशत हिस्सा राख्ने कृषि क्षेत्रमा २ प्रतिशत मात्र बजेट छुट्याईने गरेका कारण नेपाली किसान निर्वाहमूखी खेतीमा निर्भर हुनु परेको बताए ।
नेपालको दिगो विकासका लागि कृषि क्षेत्रको मन्त्रालय र सरकार लागि परेको भन्दै खेती योग्य जमिन बाँझो राख्ने प्रवृतीका बिरुद्ध किसान समेत लाग्न आह्वान गरे । किसानलाई पेन्सन दिईने तयारी आर्थिक लाभका लागि मात्र नभई दिगो विकास र उत्पादन बृद्धीका लागि भएको भन्दै उनले यसका लागि आवश्यक बिनियम तयारीको क्रममा रहेको मन्त्री गजुरेलले बताए ।
सो क्रममा चन्द्रडाँगी विउविजन तथा दुग्ध उत्पादन समितिका अध्यक्ष धनबहादुर थेवेले केन्द्रलाई सरकारले प्राथमिकता दिई पूर्व क्षेत्रको व्यवसायीक कृषिलाई प्रोत्साहन गर्न आग्रह गरे ।
  बजेटमा कृषिले प्राथमिकता पाउँछ :गजुरेल        