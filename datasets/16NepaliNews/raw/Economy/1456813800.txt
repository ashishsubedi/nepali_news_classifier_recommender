
﻿किरणकुमार कर्ण
जनकपुरधाम, १८ फागुन – धनुषामा रहेको खेतीयोग्य जमिनमध्ये ६० प्रतिशत जमिन कृषक भएकाले उत्पादनमा कमी आएको एक तथ्यांकले देखाएको छ । जिल्लामा रहेको ७६ हजार ५३१ हेक्टर क्षेत्रफलमध्ये जिल्लाको उत्तरी क्षेत्रको जग्गामा ६० प्रतिशत तथा दक्षिणी क्षेत्रको जग्गामा ५५ प्रतिशत कृषक तत्व रहेकाले सो क्षेत्रमा बर्सेनि गहुँ, मकै तथा तरकारी बालीको उत्पादनमा कमी आएको जिल्ला कृषि विकास कार्यालय धनुषाले जनाएको छ ।
कृषकहरूले जथाभावी तथा आवश्यकभन्दा बढी रासायनिक मल प्रयोग गर्ने गरेकाले जग्गाको उर्वरा शक्ति क्षीण भएर कृषक तत्वको मात्रा बढ्दै गएकाले उत्पादनमा कमी आउने गरेको कृषि कार्यालयको भनाइ छ ।
कृषकलाई माटोको अवस्थाबारे जानकारी नभएकाले यस्तो अवस्था आएको हुनसक्ने भन्दै जिल्ला कृषि विकास कार्यालयले चालू आर्थिक वर्षमा माटोको १५० नमुना संकलन गरी परीक्षण गर्ने लक्ष्य लिए पनि हालसम्म ६० वटा माटोको नमुना फिल्डमा गएर शिविरमार्फत परीक्षण गरिएको छ ।
सरकारले कृषक माटो सुधार कार्यक्रम ल्याएपछि माटो जाँच गर्ने कामले तिव्रता आएको छ । जुन कृषकको खेतमा कृषक माटो बढी पाइएको छ, त्यसको सुधारका लागि ती कृषक खेतमा कृषि चुन प्रयोग गर्ने गरिएको छ । जिल्लाको १० ठाउँमा सो कार्यक्रम सञ्चालन गरिएको माटो व्यवस्थापन शाखाका विज्ञ दानालाल साहले बताए ।
कार्यक्रमअन्तर्गत यो आर्थिक वर्षमा ५ लाख ५ हजार ३०० रुपैयाँ बजेट छुट्याइएको छ । कृषक माटो परीक्षण कार्यक्रमतर्फ कृषक त्यति गम्भिर नदेखिएपछि कार्यालयले कृषकलाई माटोप्रति ज्ञानको प्रचारप्रसारसमेत गर्ने गरेको छ । धनुषामा कृषकको खेतमा माटो परीक्षण गर्दा प्रांगारिक पदार्थको कमी देखिएकाले सरकारले प्रांगारिक मलमा अनुदान दिँदै आएको छ ।
कार्यक्रमअन्तर्गत सरकारले १० लाख रुपैयाँ छुट्याएको छ । प्रतिकिलो १० रुपैयाँको दरले प्रांगारिक मलमा अनुदान दिँदै आए पनि कृषक यसमा आकर्षित हुन नसकेको विज्ञहरु बताउँछन् ।
यो आर्थिक वर्षमा जिल्लामा १०० कृषकको घरमा भकारो सुधार कार्यक्रम गर्ने लक्ष्य कार्यालयले लिएको छ । यसअन्तर्गत प्रतिकृषक ५० प्रतिशत अर्थात् ५ हजार २०० रुपैयाँ अनुदान दिँइदै आएको छ । यसैगरी गँड्यौला मल उत्पादन कार्यक्रमअन्तर्गत ५० जना कृषकलाई तालिम दिएर गँड्यौलापालनमा प्रेरित गर्ने लक्ष्य कृषि कार्यालयको छ । यसमा कृषकले ५० प्रतिशत अनुदानसमेत दिँदै आएको छ ।
  अम्लीय माटोबारे धनुषाका कृषक बेखबर        