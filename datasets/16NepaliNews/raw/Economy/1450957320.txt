
﻿काठमाडौं, ९ पुस- मन्त्रिपरिषदको बैठकले यूरोपियन युनियनले दिन लागेको अनुदान सहायता स्वीकार गर्ने  निर्णय गरेको छ । बिहिबार दिउँसो सिंहदरबारमा बसेको मन्त्रिपरिषद्को बैठकमा बैठक युरोपियन युनियनले पोषण सुधारका लागि दिन लागेको २ अर्ब ५६ करोड ७१ लाख रुपैयाँ अनुदान स्वीकार गर्ने निर्णय गरेको हो ।
बैठकले र सेनाका  तीन जना कर्णेलको पदावधि थप गर्ने निर्णय गरेको छ । सेनाका महासेनानीहरू दिलिपबहादुर विष्ट, दिपक घले गुरुङ र ताराध्वज पाण्डेको पदावधि थप गर्ने निर्णय गरेको हो । यस्तै, बैठकले जिल्लास्थित महिला तथा बालबालिका कार्यालयका प्रमुखहरुलाई बालकल्याण अधिकारी तोक्ने निर्णय गरेको छ ।
त्यस्तै मन्त्रिपरिषद्ले मन्त्रिमण्डल विस्तार पनि आज साँझ सम्म गरिने निर्णय गरेको सरकारका प्रबक्ता सूचना तथा सञ्चार मन्त्री शेरधन राईले बताए ।
प्रवक्त राईले बैठकमा केही मन्त्रालय विभाजन गरेर साँझसम्ममा मन्त्रीपरिषद विस्तार गरिने भएपनि कुन कुन मन्त्रालय विभाजन हुन्छ भन्ने कुरा खुलाएनन् ।
  यूरोपियन युनियनको अनुदान स्वीकार गर्ने मन्त्रिपरिषद्को निर्णय        