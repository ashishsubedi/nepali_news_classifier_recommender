
﻿
८ वैशाख, काठमाडौं । सरकारले राष्ट्रिय तथा अन्तर्राष्ट्रिय गैरसरकारी संघ संस्थाहरुलाई भूकम्पपीडित र पुनर्निर्माण लक्षित कार्यक्रम तथा परियोजनाको प्रस्ताव आह्वान गरेको छ ।
एक कार्यविधि जारी गर्दै गैरसरकारी संघसंस्था जथाभावी कार्यक्रम सञ्चालन गर्न रोक लगाएको राष्ट्रिय पुनर्निर्माण प्राधिकरणले उनीहरुसँग आफुले सञ्चालन गर्न चाहेको कार्यक्रम प्रस्ताव गर्न आह्वान गरेको हो ।
नीजि आवासमा काम गर्न चाहने संघसंस्थाले बिस्तृत विवरणसहितको परियोजना प्रस्ताव प्राधिकरणबाट स्वीकृत गराउनुपर्नेछ ।
विद्ययालय,  स्वास्थ्य  चौकी,  समुदायिक  भवनलगायतका क्षेत्रमा  कार्यक्रम  संचालन  गर्न  इच्छुक व्यक्ति  तथा  संस्थाहरुले  परियोजना  प्रस्ताव पेश गर्न सक्नेछन् ।
के छन् सीमा ?
अन्तर्रष्ट्रिय गैरसरकारी संस्थाले कम्तिमा २ सय ५० वटासम्म निजी घर बनाउन पाउनेछन् भने स्थानीय स्तरका संस्थाले ५० वटासम्म घर पुनर्निमाणको प्रस्ताव गर्ने सक्नेछन् ।
प्राधिकरणले पुनर्निर्माणमा गैरसरकारी संस्था परिचालन सम्बन्धी कायविधि जारी गरिसकेको छ । यसअन्तरगत रहेर कार्यक्रम प्रस्ताव गर्न सरकारले आग्रह गरेको छ ।
अबको एक महिनासम्ममा पेश हुने गैरसरकारी संघसंस्थाका प्रस्तावलाई स्वीकृति दिइने प्राधिकरणमा प्रवक्ता रामप्रसाद थपलियाले अनलाइनखबरलाई जानकारी दिए ।
सरकारले कार्यविधिमार्फत गैरसरकारी संघ संस्थालाई मनलाग्दी तवरले रकम ल्याएर कार्यक्रम सञ्चालन गर्न रोक लगाइसकेको छ ।
पुनर्निर्माण तथा पुनस्र्थापना कार्यमा सहयोग परिचालन गर्न प्राधिकरणसँग अनिवार्य अनुमति लिनुपर्ने व्यवस्था छ । संस्थाहरुले गर्ने प्रस्तावअनुसार प्राधिकरणले तोकेको कार्यक्षेत्रमा मात्र मात्रै पुनर्निर्माण र पुस्र्थापनाको काम गर्नुपर्नेछ ।
प्राधिकरणसँग अनुमति र समन्वय
साझेदार संस्थाहरुले प्रभावित क्षेमा पुनर्निर्माण, पुनस्र्थापना तथा जीविकोपार्जन सम्बन्धी कार्यक्रमहरु सञ्चालन गर्न प्राधिकरणसँग अनुमति लिनैपर्छ ।
सरकारले पुनर्निर्माणलाई एकद्वार प्रणाली अवलम्बन गर्ने नीति लिएपछि गैरसरकारी संस्थाहरुले प्राधिकरणसँग स्वीकृतिका लागि कार्यक्रम प्रस्ताव गर्नुपर्ने भएको छ ।
गैर सरकारी संघसंस्थाहरुले प्राधिकरणले तोकेकै भौगोलिक क्षेत्र, विषय र लाभग्राहीलाई समेट्ने गरी कार्यक्रम सञ्चालन गर्नुपर्नेछ ।
अब परियोजना सञ्चालन गर्दा भौगोलिक क्षेत्र वा विषयगत रुपमा दोहोरो पर्न नहुने प्राधिकरणको दावी छ ।
निजी आवास पुनर्निर्माणका लागि लाभग्राही घरधुरी छनौट गर्दा प्राधिकरणले स्थान र क्लष्टर छुट्याई सिफारिस गर्ने व्यवस्था पनि कार्यविधिमा उल्लेख छ ।
कार्यक्रमहरु प्राधिकरणले बनाएका कार्यबिधि र निर्देशिकाअनुसार नै सञ्चालन हुने प्राधकिरणले जनाएको छ । संस्थाहरुले चलाउने कार्यक्रममा प्राधिकरणका उपक्षेत्रीय र स्रोकेन्ऽहरुले अनुगमन गर्नेछन् ।