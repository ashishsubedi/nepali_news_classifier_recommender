
﻿
गोरखा/ मुख्य कार्यालय गोरखामा रहेको मनास्लु विकास बैंकको पाँचौँ साधारणसभा सम्पन्न भएको छ । गोरखा, तनहुँ र चितवन गरी ३ जिल्ला कार्यक्षेत्र रहेको बैंकको साधारणसभामा सञ्चालक समिति अध्यक्ष विजय मल्लले पेस गरेको प्रतिवेदन, आ.व. ०७२/०७३ का लागि वाह्य लेखापरीक्षकको नियुक्तिलगायत आ.व.०७१/०७२ को वासलात सर्वसम्मत पारित भएको छ ।
साधारणसभाले आव ०७१/०७२ सम्मको सञ्चित मुनाफाबाट सेयरधनीलाई १३.५० प्रतिशत बोनस सेयर तथा ०.७१ प्रतिशत नगद लाभांश कर प्रयोजनार्थ वितरणको निर्णय गरेको छ । त्यस्तै, बोनस सेयरपछि कायम हुने पँुजीमा २:१ (५० प्रतिशत) हकप्रद सेयर आह्वान गर्ने तथा संस्थापक सेयरधनीको समूहमा ५१ प्रतिशत सेयर कायम राखी बाँकी १९ प्रतिशत सेयर सर्वसाधारण समूहमा परिणत गर्ने विशेष प्रस्ताव पनि साधारणसभाबाट पारित
भएको छ ।
बोनस सेयर तथा २:१ हकप्रद सेयर माग गरेपछि बैंकको चुक्ता तथा जारी पुँजी २७,५२,९४,२५० हुनेछ भने अधिकृत पुँजी ३०
करोड पुग्नेछ ।
साधारणसभाले संस्थापक पक्षका ६ सञ्चालक अध्यक्षमा विजय मल्ल, बद्रीबहादुर मास्के, लिकुलबाबु श्रेष्ठ, कल्याण जोशी, हरेराम श्रेष्ठ र शीतलकाजी मास्केलाई सर्वसम्मत चयन गरेको छ भने सञ्चालक समिति बैठकले अध्यक्षमा विजय मल्ललाई पुन: सर्वसम्मत चयन गरेको बैंकका निमित्त महाप्रबन्धक दुर्गाराम पुरीले जानकारी दिए ।