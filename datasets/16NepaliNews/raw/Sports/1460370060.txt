
﻿कोलकाता । दिल्ली डेयरडेभिल्सलाई ९ विकेटले पराजित गर्दै कोलकाता नाइट राइडर्सले इन्डियन प्रिमियर लिग आईपीएल क्रिकेटमा विजय सुरुआत गरेको छ ।
आइतबार राती कोलकातामा भएको आईपीएलको दोस्रो खेलमा दिल्लीले दिएको ९९ रनको सामान्य लक्ष्य कोलकाताले १४ ओभरमा मात्र एक विकेटको क्षतिमा भेट्टायो । कोलकाताको जितमा कप्तान गौतम गाम्भीरले अविजित ३८ र मनिष पाण्डेले पनि अविजित १५ रन जोडे । त्यस्तै रोबिन उथप्पाले ३५ रन बनाए । दिल्लीका अमित मिश्राले एक विकेट लिए ।
यसअघि इडेन गार्डेन स्टेडियममा टस हारेर पहिले ब्याटिङको निम्तो पाएको दिल्लीले १७ ओभर ४ बलमा अलआउट हुँदै ९८ रन मात्र बनायो । कोलकाताका बलर हावी भएको खेलमा दिल्लीका क्विन्टन डी ककले मात्र १७ रनको उच्च रन बनाए । त्यस्तै उसका सन्जु सामसनले १५ तथा पवन नेगी र क्रिस मोरिसले समान ११ रन बनाउनु बाहेक अन्य ब्याट्सम्यानले दोहोरो अंक छुन सकेनन् । कोलकाताका एन्ड्री रुसेल र ब्राडा हगले समान तीन तीन विकेट लिए ।
जितसँगै कोलकाताले दुई अंक जोडेको छ । आईपीएल अन्तर्गत सोमबार राती किङस इलाभेन पन्जाब र गुजरात लायन्स माहोलिमा भिड्दै छन् । एजेन्सी