
﻿अखिल नेपाल फुटबल संघ (एन्फा) का कार्यवाहक अध्यक्ष ललितकृष्ण श्रेष्ठको शुक्रबार राति निधन भएको छ । भैंसेपाटीस्थित निवासमा करेन्ट लागेर श्रेष्ठको निधन भएको पारिवारिक स्रोतले बतायो । करेन्ट लागेपछि जावलाखेलस्थित अल्का अस्पताल ल्याएलगत्तै चिकित्सकले श्रेष्ठलाई मृत घोषित गरेका हुन् । श्रद्धाञ्जलिका लागि श्रेष्ठको पार्थिव शरीरलाई शनिबार बिहान ९ देखि ११ बजेसम्म एन्फा कम्प्लेक्स सातदोबाटोमा राखिने भएको छ ।  ललितकृष्ण श्रेष्ठ थ्रीस्टार क्लबका अध्यक्ष समेत हुन् । लेखा समितिले एन्फा अध्यक्ष गणेश थापाको अध्यक्ष पद स्थगन गर्न भनेपछि लामो समयदेखि उपाध्यक्ष रहेका श्रेष्ठ  कार्यबाहक अध्यक्षको जिम्मेवारी दिइएको थियो ।
 
