
﻿युरोपियन फुटबल महासंघ (युइएफए)ले सन् १९६० बाट युरोपियन फुटबल च्याम्पियसिप (युरोकप) सुरुवात ग-यो । प्रत्येक चार–चार वर्षमा आयोजना भइरहेको च्याम्पियनसिपको युरो २०१६ पन्ध्रौ“ संस्करण हो । १४ संस्करणमा सर्वाधिक फाइनलमा पुग्ने टोली जर्मनी हो । युरो २०१६ को सेमिफाइनलबाट बाहिरिएको जर्मनीले ६ पटक फाइनलमा पुगेको छ । जर्मनी ६ मध्ये तीनपटक सफल भयो ।
युरो १९६० 
युरो १९६० को फाइनलमा युगोस्लाभिया र तत्कालीन सोभियत संघबीच प्रतिस्पर्धा भयो । फ्रान्समा भएको फाइनलमा सोभियत संघले युगोस्लाभियालाई थप गरिएको समयमा २–१ ले हराएर उपाधि जित्यो । मिलन ग्यालिक (४३) ले गोल गर्दै युगोस्लाभियालाई अग्रता दिलाए । सोभियत संघका मेटे«भेलिली (४९) ले बराबरी गोल फर्काए । १ सय १३औ“ मिनेटमा भिक्टर पेनेडेनिकले निर्णायक गोल गर्दै सोभियत संघलाई च्याम्पियन बनाए ।
युरो १९६४
युरो १९६४ को फाइनलमा आयोजक स्पेन र सोभियत संघबीच प्रतिस्पर्धा भयो । सोभियत संघलाई २–१ ले हराएर स्पेनले उपाधि जित्यो । छैटौ“ मिनेटमा जेसस पेरेडाले स्पेनलाई अग्रता दिएको दुई मिनेटपछि सोभियत संघका कुसेनोभले बराबरी गोल फर्काए । खेल सकिन ६ मिनेट बा“की छ“दा स्पेनका मार्सेलेनोले निर्णायक गोल गरे
युरो १९६८
युरो १९८६ को उपाधिका लागि इटाली र युगोस्लाभियाबीच प्रतिस्पर्धा भयो । निर्धारित तथा थप गरिएको समयमा खेल १–१ गोलको बराबरीमा सकिएपछि दुई दिनपछि रिम्याच खेलाइयो । रिम्याच २–० ले जित्दै इटाली च्याम्पियन बन्यो । इटालीलाई उपाधि दिलाउन रिभा (१२) र एनास्टासी (३१)ले गोल गरे ।
युरो १९७२
युरो १९७२ को फाइनलमा सोभियत युनियन र तत्कालीन पश्चिम जर्मनी पुगे । बेल्जियममा भएको फाइनलमा जर्मनीले ३–० को जित निकाल्दै उपाधि चुम्यो । जर्मनीलाई जित दिलाउन गेर्ड मुलर (२७, ५८) र हर्टबट विर्मर (५२) ले
गोल गरे ।
युरो १९७६
युरो १९७६ को उपाधिका लागि चेकोस्लाभाकिया र पश्चिम जर्मनीबीच प्रतिस्पर्धा भयो । युगोस्लाभियामा भएको फाइनलमा दुवै टोलीले निर्धारित र थप गरिएको समयमा २–२ गोलको बराबरी खेले । पेनाल्टी सुटआउटमा चेकोस्लाभाकिया ५–३ ले विजयी हुँदै च्याम्पियन बन्न सफल भयो । जर्मनीका होइनेभले पेनाल्टी चुकाएपछि चेकोस्लाभाकिया च्याम्पियन भयो ।
युरो १९८०
युरो १९८० को फाइनलमा पश्चिम जर्मनी लगातार तेस्रोपटक फाइनलमा पुग्यो । फाइनलमा जर्मनीले बेल्जियमलाई २–१ ले हराएर दोस्रो उपाधि जित्यो । इटालीमा भएको खेलमा जर्मनीलाई च्याम्पियन बनाउन ह्रुबेस्चले दुवै गोल गरे ।
युरो १९८४
१९८४ को फाइनलमा आयोजक फ्रान्स र स्पेनबीच प्रतिस्पर्धा भयो । फ्रान्सले घरेलु भूमिमा २–० को जित निकालेर पहिलोपटक उपाधि उचाल्यो । फ्रान्सलाई जित दिलाउन मिचेल प्लाटिनी (५७) र ब्रुनो बेलोन (९०) ले गोल गरे ।
युरो १९८८
पश्चिम जर्मनीले आयोजना गरेको युरो १९८८ को फाइनलमा सोभियत युनियन र नेदरल्यान्ड्सबीच प्रतिस्पर्धा भयो । रुड गुलिट (३२) र मार्काे भान बास्टेन (५४) ले गोल गरेपछि नेदरल्यान्ड्सले २–० को नतिजाका साथ उपाधि जित्यो ।
युरो १९९२
युरो १९९२ को उपाधिका लागि डेनमार्क र जर्मनीबीच प्रतिस्पर्धा भयो । स्विडेनको गोथेनवर्गमा भएको फाइनलमा डेनमार्कले जर्मनीलाई २–० ले हराएर उपाधि जित्यो । डेनमार्कलाई उपाधि जिताउने क्रममा जोन जेन्सन (१८) र किम भिल्फोट (७८) ले गोल गरेका थिए ।
युरो १९९६
इंग्ल्यान्डले १९९६ मा पहिलोपटक युरोकपको आयोजना गर्दा जर्मनी र चेक गणतन्त्र उपाधिका लागि भिडे । लन्डनस्थित विम्बली रंगशालामा भएको खेलमा प्याट्रिक वेर्गर (५९) ले अग्रता दिलाए पनि जर्मनीका ओलिभर विएरहोफ (७३, ९५) मिनेटमा गोल गरेपछि जर्मनीले थप समयमा जित निकाल्यो ।
युरो २०००
युरो २००० को फाइनलमा फ्रान्स र इटालीबीच प्रतिस्पर्धा भयो । निर्धारित समयको खेल १–१ को बराबरीमा सकिएपछि थप समयमा डेभिड टेजग्युट (१०३) ले निर्णायक गोल गर्दै फ्रान्सलाई च्याम्पियन बनाए ।
युरो २००४
युरो २००४ उपाधिका लागि आयोजक पोर्चुगल र ग्रिसबीच भिडन्त भयो । एन्जेलोस चरिस्टियस (५७) को निर्णायक गोलको मद्दतमा ग्रिस च्याम्पियन बन्यो ।
युरो २००८
युरो २००८ मा स्पेन र जर्मनीले उपाधिका लागि प्रतिस्पर्धा गरे । अस्ट्रियाको भियनामा भएको फाइनलमा फर्नान्डो टोरेस (३३)को गोलको मद्दतमा स्पेन च्याम्पियन बन्यो ।
युरो २०१२
लगातार दोस्रोपटक युरोकपको फाइनलमा स्थान बनाएको स्पेनले युरो २०१२ को उपाधिका लागि इटालीस“ग प्रतिस्पर्धा ग¥यो । युक्रेनमा भएको फाइनलमा स्पेनले इटालीलाई ४–० ले हराएर लगातार दोस्रो र समग्रमा तेस्रो उपाधि जित्यो । स्पेनलाई च्याम्पियन बनाउन डेभिड सिल्भा (१४), जोर्डी अल्बा (४१), फर्नान्डो टोरेस (८४) र जुवान माटा (८८) ले गोल गरे ।