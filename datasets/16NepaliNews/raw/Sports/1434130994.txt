
﻿कोपा अमेरिका फुटबलमा आयोजक चिलीले  विजयी सुरुवात गरेको छ । शुक्रबार विहान भएको उद्घाटन खेलमा १० खेलाडीमा सिमित चिलीले इक्वेयडरलाई २-० ले पराजित गरेको छ । चिलीले दुबै गोल दोस्रो हाफमा गरेको थियो । खेलको ६७ औं मिनेटमा अर्टुरो भिडाललाई लडाएपछि घरेलु टोलीले पेनाल्टी पायो । चिलीका  लागि  भिडालले सहजै गोल गर्दै टीमलाई  सुरुवाति अग्रता दिलाए ।

खेलको ८४ औं मिनेटमा एडुअर्डो भारगासले गोल गर्दै घरेलु टोलीको जित सुनिश्चित गरे । खेलको अन्तिम मिनेटमा माटिज फन्र्नान्डेजले दोस्रो पहेँलो काडसँगै रातो कार्ड पाएपछि चिली १० खेलाडीमा सिमित भएको थियो । कोपा अमेरिकाको ९९ वर्षको इतिहासमा चिलीले अहिलेसम्म उपाधि जित्न सकेको छैन । सन् १९८७ मा उपविजेता बनेता बनेको चिलीलाई यो पटक भने अर्जेन्टिना र ब्राजिलपछिको उपाधि दावेदारका रुपमा हेरिएको छ ।
