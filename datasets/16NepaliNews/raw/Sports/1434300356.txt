
﻿युरोपियन च्याम्पियनसिपको  छनोट  खेलमा रोबर्ट लेभान्डोस्कीले  दोस्रो सर्वाधिक छिटो हृयाट्रिकको रेकर्ड बनाएका छन् । युरो कप छनोट फुटबलमा पोलिश स्ट्राईकर  लेभान्डोस्कीले हृयाट्रिकको मदतमा पोल्याण्डले जर्जियालाई ४-० ले पराजित गरेको छ । लेभान्डोस्कीले इन्जरी टाइममा ४ मिनेटमा तीन गोल गर्दै रेकर्ड बनाएका हुन् । खेलमा चारै गोल दोस्रो हाफमा भएको थियो । ६२ औं मिनेटमा मिलिकको गोलबाट पोल्याण्डले अग्रता लिएको थियो । ८९ औं मिनेटमा लेभान्डोस्कीले गोल गरे । ९० मिनेटको खेल सकिएपछि ४ मिनेट समय थपियो । त्यसको पहिलो मिनेटमा गोल गरेका लेभान्डोस्कीले तेस्रो मिनेटमा तेस्रो गोल गर्दै इन्जुरी टाइममा नाटकीट हृयाट्रिक पुरा गरे ।

 
