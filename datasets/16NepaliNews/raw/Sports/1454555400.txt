
﻿नयाँ पत्रिकाकाठमाडौं, २१ माघ
अन्तर्राष्ट्रिय क्रिकेट काउन्सिल (आइसिसी)ले नेपालका यू–१९ टिमका कप्तान राजु रिजालको उमेर यू–१९ प्रतियोगिता खेल्नयोग्य भएको बताएको छ । कप्तान रिजालको उमेर बढी भएको भन्दै भारतीय क्रिकेटर तथा मिडियाले प्रश्न उठाएपछि आइसिसीले विज्ञप्ति निकालेर स्पष्टीकरण दिएको हो ।आइसिसीको स्पष्टोक्ति
आइसिसीले राजुको उमेरबारे प्रश्नहरू उठेकाले स्पष्टीकरण दिएको जनाएको छ । आइसिसीले यू–१९ विश्वकपअघि नेपाल क्रिकेट संघ (क्यान) की सिइओ भावना घिमिरे तथा नेपाली टिमका व्यवस्थापक सुदीप शर्मासँग राजुको उमेरबारे सोधपुछ गरिएको बताएको छ । आइसिसीले भनेको छ, ‘हामीसँग नेपाल सरकारले जारी गरेको पासपोर्ट र जन्मदर्ता प्रमाणपत्रको फोटोकपी छ, जहाँ राजुको जन्ममिति १९९६, २६ सेप्टेम्बर छ । १ सेप्टेम्बर १९९६ पछि जन्मेकाहरू यू–१९ प्रतियोगिता
खेल्नयोग्य छन् ।’हामीसँग प्रमाण छैन
आइसिसीले नेपाल सरकारले जारी गरेको राजुको प्रमाणपत्र नक्कली भएको भन्नेबारे कुनै प्रमाण नभएको पनि बताएको छ । आइसिसीले राजुको उमेर बढी भनी गरिएको दाबीमा पनि कुनै प्रमाण नभएको स्पष्ट पारेको छ । आइसिसीले विज्ञप्तिको अन्त्यमा भनेको छ, ‘नयाँ सूचना नआएसम्म आइसिसी यो विषय अन्त्य गर्छ ।’कौस्तुभ पावरको दाबी
यसअघि यू–१९ विश्वकपअन्तर्गत नेपालले मंगलबार भारतसँग प्रतिस्पर्धा गर्नुअघि भारतीय क्रिकेटर कौस्तुभ पावरले राजुको उमेर बढी भएको दाबी गरेका थिए । त्यसपछि भारतीय मिडियाले समाचार बनाएका थिए । कौस्तुभले राजुले आफूसँगै खेलेको बताउँदै फेसबुकमा स्टाटस पोस्ट गरेका थिए । उनले फेसबुकमा पोस्ट गर्दै भनेका थिए, ‘हामीले मुम्बईमा यू–१५ प्रतियोगिता खेलेका थियौँ ।