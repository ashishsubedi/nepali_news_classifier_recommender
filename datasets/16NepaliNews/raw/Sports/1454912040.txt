
﻿
एजेन्सी नयाँ पत्रिका, २४ माघ
इंग्ल्यान्डमाथि सानदार जित दर्ता गराउँदै श्रीलंका आइसिसी यू–१९ विश्वकप क्रिकेटको सेमिफाइनलमा प्रवेश गरेको छ । बंगालदेशको मिरपुरस्थित शेरेबंगाला राष्ट्रिय रंगशालामा शनिबार भएको खेलमा श्रीलंकाले इंग्ल्यान्डलाई ६ विकेटले हरायो । पहिले ब्याटिङ गरेको इंग्ल्यान्ड ४ बल खेल्न बाँकी छँदा १ सय ८४ रनमा अलआउट भयो । श्रीलंकाले लक्ष्य ८६ बल खेल्न बाँकी छँदा ४ विकेटको क्षतिमा पार गर्‍यो ।इंग्ल्यान्डको खराब ब्याटिङ
टस जितेर पहिले ब्याटिङ गरेको इंग्ल्यान्डले खराब सुरुवात गर्‍यो । इंग्ल्यान्डका ओपनरहरू दोहोरो अंक जोड्न नपाई आउट भए । ओपनरद्वय डान लरेन्स र म्याक्स होल्डन क्रमश: ९ र ८ रनमा आउट भए । लगत्तै ज्याक बर्नह्यमा पनि ११ रनमा आउट भए । मध्यक्रमका ब्याट्सम्यानहरू कलुम टेलर (४२), जर्ज बर्टलेट (२५) र साम कुरान (२५) रनमै पेवेलियन फर्केपछि इंग्ल्यान्डको स्कोरबोर्ड कमजोर बन्यो । बलिङतर्फ श्रीलंकाका वानिडु हर्सरंसाले ३ विकेट लिए भने असिस्था फर्नान्डोले २ विकेट हात पारे ।५ रनले चुके अभिस्का
सामान्य लक्ष्य पछ्याएको श्रीलंकाले ७६ रनको ओपनिङ गर्‍यो । ओपनर केभिन बान्धरा २२ रनमा रनआउट भए । अर्का ओपनर अभिस्का फर्नान्डो भने ५ रनले शतक बनाउनबाट चुके ।
उनले ९५ रन बनाउने क्रममा ११ चौका र १ छक्का हिर्काए । श्रीलंकाका लागि कामिडु मेन्डिसले १० रन जोड्दा कप्तान चिराथ आशालंकाले म्यासन क्रेनबाट बोल्ड हुनुअघि ३४ रनको योगदान गरे ।सेमिफाइनलमा श्रीलंका र भारत भिड्ने
अब फाइलन प्रवेशका लागि श्रीलंकाले भारतसँग प्रतिस्पर्धा गर्नेछ । भारतले यसअघि नामिवियालाई क्वार्टरफाइनलमा हराएको थियो । अर्काे सेमिफाइनलमा वेस्टइन्जिड र ाकिस्तानबीचको विजेताले आयोजक बंगलादेशसँग प्रतिस्पर्धा गर्नेछ ।