
﻿अस्ट्रेलियन क्रिकेटर एरोन फिन्चलाई खेलको क्रममा बलले छातीमा लागेपछि अस्पताल लगिएको छ । अस्ट्रेलियको घरेलु क्रिकेट प्रतियोगिताको क्रममा सोमबार फिन्चलाई बलले छातीमा लागेको थियो । बलेले लागेर छातीबाट रगत बगेपछि उनलाई अस्पताल लगिएको थियो ।

सोमबार नटिङघमशायर विरुद्धको खेलको क्रममा ब्याटिङ गरेका योर्कशायरका फिन्चलाई बलले छातीमा लागेको थियो । बलले छातिमा लगेपछि मैदानबाट बाहिरिएका फिन्चको छातीबाट रगत बगेको देखेपछि योर्कशायरका अधिकारीले उनलाई अस्पताल लगेका थिए । अस्पतालमा उनलाई लागेको चोटको अवस्थाका बारेमा जाँच गरिएको  थियो । एक्स रे गरेर हेर्दा त्यस्तो गम्भीर चोट नदेखिएको अस्पतालले जनाएको छ ।

फिन्चको अवस्था सामान्य रहेको र भर्ना हुनु नपर्ने डाक्टरको सल्लाहपछि फिन्च अस्पतालबाट फिर्ता भएको योर्कशायर क्लबका प्रवक्ताले बताएका छन् । फिन्चले प्रतियोगिताका अबका खेल नखेल्ने क्लबका प्रवक्ताले बताएका छन् । फिन्चको स्वास्थ्य परीक्षणको विस्तृत विवरण मंगलबार सार्वजनिक हुनेछ ।
