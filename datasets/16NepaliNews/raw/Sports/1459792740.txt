
﻿२२ चैत, काठमाडौं । इंग्लिस क्लब चेल्सीले एन्टोनिओ कोन्टेलाई प्रशिक्षक नियुक्त गरेको छ ।
उनी अहिले इटलीका राष्ट्रिय प्रशिक्षक हुन् । तर, २०१६ को युरोपछि इटली छाडेर उनी लण्डन आउन भएका हुन् ।
चेल्सीले सोमबार कोन्टेलाई नयाँ प्रशिक्षकमा नियुक्त गरेको घोषणा गरेको छ । जोसे माउरिन्हो बर्खास्त भएपछि चेल्सीले गुस हिडिंकलाई अन्तरिम प्रशिक्षक नियुक्त गरेको छ ।
कोन्टे सन् १९९४ को विश्वकप फुटवल र २००० को युरोकपको फाइनल खेलेको इटालीयन टोलीका महत्वपूर्ण सदस्य थिए ।
त्यस्तै इटालीयन महारथी क्लव युभेन्टसका पूर्व मिडफिल्डर समेत रहेकहा कोन्टेले खेलाडीका रुपमा पाँच पटक इटालियन सिरी ए र १ पटक च्याम्पियन्स लिगको उपाधि जितेका थिए ।
सन् २००६ देखि प्रशिक्षण थालेका उनले पूर्व क्लव युभेन्टसलाई तीन पटक इटालीयन सिरीएको उपाधि दिलाएका थिए । उनी सन् २०१४ देखि इटालीको राष्ट्रिय टोलीको प्रशिक्षक छन् ।