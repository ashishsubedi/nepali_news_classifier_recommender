
﻿
काठमाडौं । केहि दिनअघिमात्र करिअरकै सबैभन्दा ठूलो ट्रफी उचालेका पोर्चुगल तथा रियल मड्रिडका सुपरस्टार क्रिष्टियानो रोनाल्डोले पुनः एकपटक आफ्ना चीर प्रतिद्धन्दी बार्सिलोनाका अर्जेन्टिनी सुपरस्टार लियोनल मेस्सीलाई बार्षिक आम्दानीमा पछि पारेका छन् ।
रोनाल्डोले २०१५ को जुन देखि २०१६ को जुन सम्म तलव र प्रायोजनबाट ६६.८ मिलियन पाउण्ड आम्दानी गरेको अमेरिकी पत्रिका फोर्व्सको पछिल्लो तथ्याङ्कले जनाएको छ ।
जहाँ यही अवधिमा बार्सिलोनाका चीर प्रतिद्धन्दी मेस्सीले भने रोनाल्डोले भन्दा ५ मिलियन कम अर्थात ६१.८ मिलियन पाउण्ड आम्दानी गरेका छन् ।
फोर्व्सको तथ्याङ्क अनुसार रोनाल्डोले रियलको पारिश्रमिक र बोनसबाट ३७.९ पाउण्ड र नाइक, ट्याग हेउर र साकूर ब्रदर शुटसँगको प्रायोजन सम्झौताबाट २८.९ मिलियन पाउण्ड आम्दानी गरेका हुन् ।
यता मेस्सीले भने बार्सिलोनाबाट पारिश्रमिक र बोनसबाट ४०.५ मिलियन पाउण्ड र विश्वविख्यात स्पोर्टस् वयेर कम्पनी एडिडाससँगको प्रायोजन सम्झौताबाट २१.२ मिलियन पाउण्ड पाएका छन् ।
बर्षको सर्वाधिक आम्दानी गर्ने मामलामा रोनाल्डोले मेस्सीलाई लगातार तेस्रो पटक पछि पार्दै हृयाटि्रक पूरा गरेका हुन् ।
पोर्चुगिज टोलीका कप्तान रोनाल्डाले यस सिजन युरोपियन च्याम्पियन्स लिग र युरो २०१६ को उपाधि जितेपछि फिफा बेलोन डि’ओरका लागि पनि बलियो हकदार बनेका छन् ।
फोर्व्सले सार्वजनिक गरेको तथ्याङ्कमा यो बर्ष धेरै कमाउने स्पोर्टस् पर्सनको सूचीको तेस्रो नम्बरमा एनविए स्टार लेब्रोन जेम्स छन् । उनले यो अवधिमा ५८.४ मिलियन पाउण्ड आम्दानी गरेका छन् ।
फोर्व्सको सूचीको पाँचौं नम्बरमा रोजर फेडेरर छन् । उनले ५१.६ मिलियन पाउण्ड आम्दानी गरेका छन् । समान ४२.५ मिलियन पाउण्ड कमाएर बास्केटबल स्टार केभिन डुरान्ट र विश्व नम्बर एक टेनिस स्टार नोभाक जोकोभिच छैटौं स्थानमा छन् ।
२७.४ कुल आम्दानी गरेका रियल मड्रिडका वेल्स सुपरस्टार ग्यारेथ बेल सूचीको २४औं स्थानमा छन् । जव उनी ८६ मिलियनको कीर्तिमान रकममा सन् २०१३ कम रियलमा अनुबन्ध भएका थिए ।