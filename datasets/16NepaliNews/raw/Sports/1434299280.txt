
﻿कोपा अमेरिका फुटबलमा प्रतियोगितामा उरुग्वेले विजयी सुरुवात गरेको  छ । प्रतियोगिता अन्तर्गत शनिबार राती भएको खेलमा उरुग्वेले जमैकालाई १ ० ले पराजित गर्& यो । उरुग्वेको जितमा खेलको ५२ औं मिनेटमा क्रिस्टियन रोड्रिगेजले एकमात्र निर्णाएक गोल गरे ।

यस्तै शनिबार राती भएको खेलमा प्रतियोगिताको दाबेदार मानिएको अर्जेन्टिना  पाराग्वेसँग  २ २ गोलको बराबरी खेलेको छ । पहिलो हाफको २ ० को अग्रता जोगाउन नसक्दा अर्जेन्टिनाले बराबरीमा चित्त बुझाएको हो । पहिलो हाफको २९ औं मिनेटमा सर्जियो एग्युरोले गोल गर्दै अर्जेन्टिनलाई अग्रता दिलाएका थिए । पहिलो गोलको ७ मिनेट वित्न नपाउदै अर्जेन्टिनाले पेनाल्टीको अवसर प्राप्त गर्यो । पाराग्वेका डिफेन्सले अर्जेन्टिनाका एन्जल डी मारियालाई डिबक्स भित्र लडाएपछि पाएको पेनाल्टीलाई कप्तान लियोनल मेस्सीले गोल गर्दै २ ० को अग्रता दिलाए ।

तर दोश्रो हाफको ६० औं मिनेटमा पाराग्वेका भाल्देसले गोल गर्दै अर्जेन्टिनासँगको गोल दुरी २ १ मा झारे । खेलको अन्तिम मिनेटमा क्यासेरेसले उत्कृष्ट गोल गरेपछि अर्जेन्टिनाले पाराग्वेसँग अंक बाढ्न बाध्य भयो ।
