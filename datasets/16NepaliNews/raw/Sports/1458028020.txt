
﻿विश्व क्रिकेटको कान्छो स्वरुप ट्वान्टी–२० ले समर्थकको मनमा राम्रो राज गरिसकेको छ। पछिल्लो समय भारतमा भइरहेको इन्डियन प्रिमियर लिग, दुवईमा यसै वर्षबाट सुरु भएको पाकिस्तान सुपर लिग तथा अन्य थुप्रै स्थानीय र व्यावसायिक प्रतियोगिताले क्रिकेटको यो स्वरुपलाई लोकप्रिय बनाउन योगदान गरेका छन्। पाँच दिन लामो टेस्ट र पूरा दिन लाग्ने एकदिवसीय क्रिकेट व्यस्त समर्थकका लागि बोझ बनिरहेका बेला पछिल्लो दशकमा विकसित २० ओभरको यो खेल दर्शकको ध्यान एकतर्फी रुपमा तान्न सफल भएको छ।