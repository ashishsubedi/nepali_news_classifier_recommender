
﻿फ्लोरिडा । विश्व नम्बर एक सर्बियन नोभाक जोकोभिचले मियामी ओपन टेनिसको उपाधि जितेका छन् । आइतबार राती अमेरिकाको फ्लोरिडामा भएको फाइनलमा जापानिज केइ निशिकोरीलाई पराजित गर्दै जोकोभिचले उपाधि जितेका हुन् ।
एक घण्टा २६ मिनेट चलेको खेलमा जोकोभिचले छैटौ बरियताका निशीकोरीमाथी ६–३, ६–३ सेटको जित निकाले । मियामी ओपनमा जोकोभिचको यो लगातार तेस्रो तथा समग्रमा छैटौ उपाधि हो । योसंगै २८ बर्षीय जोकोभिचले करियरको २८ औ मास्टर्स टेनिसको उपाधि जिते । यो पुर्व विश्वनम्बर एक स्पेनिस राफायल नाडालले बनाएको २७ औ पटक मास्टर्स जित्ने किर्तिमानभन्दा एक बढी हो ।
महिलातर्फको उपाधि बेलारुसकी भिक्टोरिया अजेरिन्काले जितिन । फाइनलमा रुसकी स्वेटलान कुज्नेटसोभालाई ६–३ ६–२ ले पराजित गर्दै अजेरिन्काले उपाधि जितेकी हुन् । यो संगै अजेरिन्काले मियामी ओपन तेस्रो पटक उपाधि जितेकी हुन् । एजेन्सी