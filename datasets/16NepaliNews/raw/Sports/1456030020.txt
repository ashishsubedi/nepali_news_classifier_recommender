
﻿एजेन्सीनयाादिल्ली,  ९ फागुन
अर्को वर्ष भारतले युथ १७ वर्ष विश्वकप फुटबल प्रतियोगिता आयोजना गर्दै छ । भारतले युवा समूहको विश्वकप आयोजना गर्न लागेको यो पहिलोपटक हो । विश्वकप सुरु हुनुभन्दा तीन महिनाअघि भारतले सबै रंगशाला निर्माणसम्पन्न गर्नुपर्छ । भारतले लगभग सबै रंगशाला निर्माण कार्य सम्पन्न गरिसकेको छ । तर, फिफाले ६ वटा रंगशालाको पुनर्निर्माण चित्तबुझ्दो नभएको जनाएको छ । फिफाले आयोजक राष्ट्रलाई ती रंगशाला अन्तर्राष्ट्रियकरण हुनुपर्ने स्ुझाब दिएको छ । भारतका इभेन्ट म्यानजेर जामिन जाराले आइतबारसम्ममा ६ वटा रंगशाला फिफाले भनेको जस्तै हुने जानकारी दिए ।अक्टोबरसम्म निर्माण हुनुपर्ने
भारतले दश रंगशालाको निर्माण आउदो अक्टोबर महिनासम्म गर्नुपर्छ । इभेन्ट म्यानेजर जाराले फिफाका पदाधिकारी भारतको तयारीबाट खुसी भएको जनाएका छन् । ‘हामीलाई अक्टोबरसम्म काम सक्न भनिएको छ, तर फिफाका पदाधिकारी हाम्रो कामबाट खुसी छन्,’ उनले भने, ‘हामीले ८० प्रतिशत काम समाप्त गरिसकेका छौँ ।’ केन्द्र सरकार र स्थानीय आयोजकबीचको समन्वयमा रंगशाला पुनर्निर्माण कार्य समयभित्रै हुने उनले दाबी गरेका छन् । ‘केन्द्र सरकार र स्थानीय आयोजकबीचको सहकार्य राम्रो भए, हामी फिफाले दिएको समयभित्रै सबै रंगशाला अन्तर्राष्ट्रियस्तरकै बनाउछौँ ।’जवाहरलाल नेहरू रंगशाला बनाउनुपर्ने
युथ विश्वकप फुटबल कोची, गोवा, मुम्बई, कोलकाता, नयाँदिल्ली तथा गुवाहटी सहरमा हुनेछ । यीमध्ये गुवाहटीस्थित जवाहरलाल नेहरू रंगशाला फिफाको मापदण्डअनुसारको छैन ।
फिफाका अधिकारीले जवाहरलाल नेहरू रंगशालाको निरीक्षण गरेका छन् । उनीहरूले रंगशाला अन्तर्राष्ट्रियस्तरको नभएको रिपोर्ट दिएका छन् । इभेन्ट म्यानेजर जाराले भने जबाहरलाल रंगशाला पनि अन्तर्राष्ट्रियस्तरकै हुने जनाएका छन् । ‘त्यहाँ केही पक्षमा सुधार गर्नुपर्छ, त्यसपछि यहाँ विश्वकप हुनेछ,’ उनले भने, ‘फिफाले ड्ेरसिङ रुम र दर्शक बस्ने स्थान सुधार गर्नुपर्ने सुझाब दिएको छ ।’ अहिले जवाहरलाल रंगशालामा चारवटा मात्र ड्ेरसिङ रुम छन् ।पाटिल रंशगाला सुरक्षित
फिफाले मुम्बईको पाटिल रंगशाला अन्तर्राष्ट्रियस्तरीय भएको बताएको छ । भारतले सम्भवत: फाइनल खेल यहीँ नै गर्नेछ । भिभिआइपी, खेलाडी, दर्शक र अन्य पदाधिकारीका लागि कडा सुरक्षा व्यवस्था मिलाएको आयोजकले जनाएको छ । ‘पाटिल रंगशाला उच्चस्तरीय छ, यहाँ हामीले सुरक्षालाई मध्यनजर राखी सबै व्यवस्था अपनाएका छौँ,’ इभेन्ट म्यानेजर जाराले भने, ‘यस रंगशालामा हामी फाइनल गर्छौं ।’