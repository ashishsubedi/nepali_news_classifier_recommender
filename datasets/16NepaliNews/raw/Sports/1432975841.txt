
﻿आज राति यूरोपियन   फूटबलका दुई ठुला खेल हुदैछन्। स्पेनमा  कोपा डेल रे को  फाइनल खेल हुदैछ भने इन्गलेन्डमा एफ ए  कप को फाइनल खेल खेलिदै छ। बार्सिलोनाले सम्भावित तीनमध्ये दोस्रो ठूलो उपाधिका लागि शनिबार कोपा डेल रे फाइनलमा एथलेटिक बिल्बाउविरुद्ध खेल्नेछ। लालिगा जिती सकेको बार्सिलोना तिन ठुला कप जित्ने सोचमा मैदान उत्रने छ भने २३ उपाधि जितेको एथलेटिक बिल्बाउ २००९ र २०१२ मा बार्सिलोनासँग पाएको हारको बदला लिने दाउमा छ। 
यता इन्गलेन्डको वेम्ब्लीमा  भने आर्सनल र एस्टन भिल्ला भिड्ने छन्।  राम्रो  प्रदर्शन गर्न नसकेको भन्दै आलोचना भइरहेकाबेला फाइनल जित्दै आलोचकलाई जवाफ दिने उद्देश्यसाथ आर्सनलक टीम  वेम्बली जानेछन्।  त्यस्तै एस्टन भिल्ला पनि १९ वर्षदेखिको उपाधि खडेरीमेटाउन चाहन्छ। आर्सनलले २००४ यता प्रिमियर लिग जित्न सकेको छैन भने च्याम्पियन्स लिगमा पनि राम्रो प्रभाव छाड्न सकेको छैन। छिल्लो दुई वर्षयता आर्सनल समर्थकहरू पनि वेङ्गरसँग असन्तुष्ट छन्। 
प्रिमियर लिगमा स्टोक सिटीसँगको पराजयपछि रेल स्टेसनमा समर्थकले वेङ्गरविरुद्ध अपशब्द प्रयोग गरेका थिए भने उनीलाई बर्खास्त गर्नुपर्ने नारासहितको ब्यानर प्रदर्शन गरेका थिए।  तर यसले वेङ्गरलाई कुनै असर गरेन र सिजनको दोस्रो चरणमा आर्सनलले छलाङ मार्दै तेस्रो स्थानमा रहेर प्रिमियर लिगको अन्त्य गर्योे। त्यस्तै एफए कपको उपाधि जोगाउने अवसर पनि प्राप्त भएको छ। फाइनल खेल्नुअघि प्रशिक्षक आर्सेन वेङ्गर मौन बस्न रुचाएका छन्। एस्टन भिल्लालाई हराएमा ६ पल्ट एफए कप जित्ने वेङ्गर पहिलो पोस्ट वार प्रशिक्षक बन्नेछन्। सर एलेक्स फर्गुसनलाई जित्ने छन् भने जर्ज राम्सेसँग बराबरी गर्नेछन्। क्लब इतिहासमा पनि वेङ्गरले १२ उपाधि जित्ने सफल टोलीको अर्को इतिहास बनाउने छन्। 
