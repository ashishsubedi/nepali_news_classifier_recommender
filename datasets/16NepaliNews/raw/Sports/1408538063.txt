
﻿भाद्र ४ । मलेसीयालाई ३२ रनले पराजित गर्दै नेपाल पहिलो पटक एसीसी अन्डर १६ प्रिमियर लिग क्रिकेटको च्याम्पियन बनेको छ । नेपालले यस अघि सन २०१० र २०१२ को एसीसी अन्डर १६ इलाइट कपको उपविजेतामा चित्त बुझाएको थियो । यो जितसंगै टेस्ट राष्ट्र सहभागी नभएको एसीसीद्वारा आयोजित सबै उमेर समूहको प्रतियोगिता जित्ने नेपाल एकमात्र टोली बनेको छ । टस हारेर ब्याटिङ गरेको नेपालले प्रस्तुत गरेको १६२ रनको लक्ष पछ्याएको मलेसीया ३६ ओभर २ बलमा १३९ रन बनाउदै अल आउट भयो । यस अघि सुरुवात देखिनै कमजोर देखिए पनि मध्यक्रमका ब्याट्स म्यानले नेपाललाई सम्मान जनक यो फल दिलाएका हुन । नेपालले पछिल्लो २० ओभरमा १०५ रन जोडेको थियो । ३० ओभरमा ६ विकेट गुमाएर ९३ रन मात्र रहेको स्थितिलाई पवन सराफले उकासे सराफले ४४ तथा रवी चंदले ३४ रनको योगदान दिए । सराफ म्यान अफ दि म्याच घोषित भए । नेपालका जितेन्द्र सिंह ठकुरी बलारती टुर्नामेन्ट र अनिल खरेल मोस्ट प्रमिसिङ प्लेयर भए । मलेसीयाका विरनदिप सिं ब्याट्स म्यान अफ दि टुरनामेन्ट भए । 
