
﻿बंगलोदशविरुद्धको तेस्रो तथा अन्तिम एकदिवसीय क्रिकेटमा भारत ७७ रनले विजयी भएको छ । यससँगै बंगलादेशले सिरिज २ १ ले जितेको छ । मिरपुरमा पहिले ब्याटिङ गरेको भारतले ५० ओभरमा ६ विकेट गुमाएर ३१७ रन बनायो । उसका लदागि शिखर धवनले ७५ रन बनाए भने कप्तान महेन्द्र सिंह धोनीले ६९ रनको महत्वपूर्ण पारी खेले ।

विराट कोहली २५ रनमा आउट भए । अम्बाती रायडूले ४४ र रोशित शर्माले २९ रन बनाए । बंगलादेशकान मोर्ताजाले ३ तथा मुस्ताफिजुर रहमानले २ विकेट लिए । जवाफमा मैदान उत्रिएको घरेलु टोलीले ४७ ओभरमा सबै विकेट गुमाएर २४० रन मात्र बनाउन सक्यो ।

उसका लागि सविर रहमानले ४३ र सौम्य सरकारले ४० रन बनाए । लिटन दास ३४, नसिर हुसेन ३२ र सकिब अल हसन २० रनमा आउट भए । भारतका सुरेश रैनाले ३ विकेट लिए भने आ अश्विन र धवन कुलकर्नीले २ २ विकेट लिए र रैना प्लेयर  अफ दि म्याच घोषित भए । बंगलादेशका मुस्ताफिजुर रहमान प्लेयर अफ दि सिरिज घोषित भए । उनले डेब्यू वनडेमा ५ विकेट लिएका थिए भने दोस्रोमा ६ विकेट हात पारे ।
