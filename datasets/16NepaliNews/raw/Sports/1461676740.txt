
﻿१४ वैशाख, काठमाडौं । बार्सिलोनाका मिडफिल्डर एलन हालिलोभिचले प्रिमियर लिगसहित युरोपका टप क्लबहरुबाट अफर पाएका छन् ।
तर, उनी भने बार्सिलोनाको फस्ट टिममा रहन चाहेको उनका एजेन्टले बताएका छन् ।
१९ वर्षका हेलोभिक २०१४ को मध्यमा डिनामा जाग्रेबबाट बार्सिलोना गएका थिए । तर, यो सिजन उनले लोनमा स्पोटिङ गिजोनबाट खेले ।
हेलोभिकका एजेन्टले भनेका छन्, यदि बार्सिलोनाले फेरि लोनमै पठाउने निर्णय गर्‍यो भने हामी स्पेनमै बस्न सल्लाह दिन्छौं । किनकी ला लिगा प्रमियर लिग भन्दा राम्रो छ ।’
स्पोटिङ गिजोनबाट खेल्ने क्रममा हेलोभिकले यो सिजन ला लिगामा ३२ खेल खेले, जसमा तीन गोल गरे भने पाँच असिस्ट गरे ।
उनका एजेन्टले बार्सिलोनासाग कुराकानीका लागि सिजनको अन्त्यसम्म पर्खने संकेत दिएका छन् ।