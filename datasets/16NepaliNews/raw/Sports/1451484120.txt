
﻿
१५ पुस, काठमाडौं । पाँचौ तथा अन्तिम दिन ३८ रन दिएर ६ विकेट लिएपछि इंग्ल्याण्डले दक्षिण अफ्रिकाविरुद्ध पहिलो टेष्टमा २४१ रनको प्रभावशाली जित हात पारेको छ ।
४१६ रनको लक्ष्य पछ्याएको दक्षिण अफ्रिकाले चौथो दिनको खेल सकिँदासम्म ४ विकेटको क्षतिमा १३६ रन बनाएको थियो । तर, बुधबार सुरुवाति ९ ओभरमा ७ रन जोड्दा चार विकेट गुमायो ।
मोइन अलीले दक्षिण अफ्रिकाका भरपर्दा ब्याट्सम्यान एबी डिभिलियर्सलाई तेस्रो बलमा नै आउट गरे । र, स्टिभन फिनले ४२ रन खर्चिएर ४ विकेट लिएपछि घरेलु टोली लन्च अघि नै १७४ मा अलआउट भयो ।
यो इंग्ल्याण्डको अवे टेष्टमा सन् २०१२ पछि दोस्रो जित हो भने दक्षिण अफि्रकाविरुद्धको तेस्रो ठूलो विजय समेत हो ।
पछिल्लो पाँच टेष्टमा मध्ये चारमा चौथो हार व्यहोरेपछि दक्षिण अफ्रिकालाई र्‍याकिङमा दबाव परेको छ । अहिले उ शीर्ष स्थानमा छ भने भारत दोस्रो र अष्ट्रेलिया तेस्रो स्थानमा छ र अष्ट्रेलियाले वेष्टइण्डिजविरुद्धको तीन म्याचको सिरिजमा २ खेल जितिसकेको छ ।
बर्डिनमा भएको टेष्टमा इंग्ल्याण्डले पहिलो पारीमा ३०३ रन बनाएको थियो भने दक्षिण अफ्रिका २१४ रनमा अलआउट भएको थियो । इंग्ल्याण्डले दोस्रो पारीमा ३२६ रन बनायो ।