
﻿भारत र  बंगलादेशबीचको तीन एक दिवसीय सिरिजको तेस्रो तथा अन्तिम म्याच बुधबार हुँदैछ । ढाकामा  नेपाली समय अनुसार दिउँसो पौने तीन बजेपछि सुरुहुने खेलमा भारत सान्त्वना जितको खोजिमा हुनेछ । तीन एक दिवसीयको सिरिज बंगलादेशले २ ० ले आफ्नो पक्षमा पारिसकेको छ ।  भारत तेस्रो तथा अन्तिम खेलमा जित निकाल्दै सिरिज क्लिन स्वीप हुनबाट जोगाउने रणनीतिका साथ मैदान उत्रनेछ । बंगलादेश भने तेस्रो म्याच पनि जित्दै सिरिज क्लिन स्वीप गर्ने दाउमा हुनेछ ।

पहिलो एक दिवसीयमा ७९ रनले पराजित भएको भारतले दोस्रो म्याचको नतिजा पनि ६ विकेटको हारसँगै बंगलादेशलाई सुम्पिएको थियो । यसअघि भएको एक मात्र टेस्ट म्याचमा पनि भारत पराजित भएको थियो । दोस्रो एक दिवसीयमा पनि पराजित भएपछि भारतीय टिमको आलोचना भएको थियो । दोस्रो म्याचमा पराजित भएपछि भारतीय एक दिवसीय टिमका कप्तान महेन्द्रसिंह धोनीले टिमको प्रदर्शनमा सुधार हुन्छ भने आफू कप्तानी छोड्न तयार रहेको बताएका थिए ।
