
﻿हङकङ ट्वेन्टी ट्वेन्टी विश्वकप क्रिकेटका लागि छनौट भएको छ । ट्वेन्टी ट्वेन्टी विश्वकप छनौत प्रतियोगिताको प्लेअफमा अफगानिस्तानलाई ५ विकेटले हराउँदै हङकङले अर्को वर्ष भारतमा हुने विश्वकपका लागि स्थान पक्का गरेको हो । १ सय ६२ रनको लक्ष्य हङकङले अन्तिम बलमा ५ विकेट गुमाउँदै भेटाएको हो ।

हङकङका जामी अड्किन्सनले ४७ तथा मार्क चापम्यानले ४० रन बनाए । आयरल्याण्डको डब्लिनमा पहिले ब्याटिङ गरेको अफगानिस्तानले ७ विकेट गुमाएर १ सय ६१ रन बनाएको थियो । अफगानस्तानका नवरोज मंगलले ५३ रन बनाए भने असगर स्तानिक्जाइले २९ रन बनाए । अफगानिस्तानले अब विश्वकप छनौटका लागि अर्को प्लेअफ खेल्न पाउने छ ।

 
