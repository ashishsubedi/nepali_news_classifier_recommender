
﻿
काठमाडौं/ अनलाइन सेक्युरिटिजका कुमार घिमिरे दोस्रो नेप्से कर्पोरेट बुल्स रेसमा पहिलो भएका छन् । ५ किलोमिटर दूरी कुमारले १७ मिनेट ४० सेकेन्डमा रेप पूरा गरेका थिए । लिन्च स्टोक मार्केटका नवीन अधिकारी दोस्रो भएका छन् । उनले निर्धारित दूरी तय गर्न १८ मिनेट ४५ सेकेन्ड समय खर्चे । १८ मिनेट ४८ सेकेन्डका साथ श्रीहरि सेक्युरिटिजका इराजकुमार रावत तेस्रो भए । पहिलो हुनेले ३० हजार, दोस्रोले २० हजार र तेस्रोले १० हजार रुपैयाँ पाए । रेसमा आयोजक नेपाल स्टक एक्सचेन्ज (नेप्से)मा सूचीकृत कम्पनीका दुई सय प्रतिस्पर्धीको सहभागिता रहेको नेप्सेका प्रवक्ता शम्भुप्रसाद पन्तले जनाएका छन् । खेलकुदका माध्यमबाट स्टक मार्केटसम्बन्धी जनचेतना फैलाउने उद्देश्यले गत वर्षदेखि रेसको सुरु गरेको पन्तले बताए ।