
﻿एजेन्सी, मड्रिड । फ्रान्समा हुने युरोकप फुटबलको स्पेनिस टिमबाट स्टार खेलाडीहरु डिएगो कोष्टा, फर्नान्डो टोरेस र म्यान्चेस्टर हुवान माटा बाहिरिएका छन् ।
आगामी जुन १० बाट जुलाई १० सम्म हुने युरोकपका लागि साबिकको बिजेता स्पेनले मंगलबार २५ सदस्यीय प्रारम्भिक टोलीको घोषणा गरेको हो । युरोकपका लागी स्पेनिस टोलीको प्रारम्भिक टोलीमा २ गोल रक्षक, ७ डिफेन्डर, १० मिडफिल्डर र ५ फरवार्ड अटाएका छन् ।
तर, प्रारम्भिक टोलीमा अघिल्लो सस्करणको युरोकपको उपाधि जिताउन महत्वपूर्ण भूमिका खेलेका चेल्सीका स्टाईकर कोष्टा, म्यान्चेष्टर युनाईटेडका मिडफिल्डर माटा र एथ्लेटिको मड्रिडका फरवार्ड टोरेस टिममा अटाएनन । स्पेनले प्रारम्भिक छनोटमा परेका २५ खेलाडीबाट अन्तिम स्क्वाड घोषणा गर्ने छ ।
स्पेनिस टोलीको प्रारम्भिक टोलीमा पर्न असफल भएका यी तिनै खेलाडीले क्लब फुटबलमा यस सिजन राम्रो गर्न सकेका थिएनन् । पछिल्लो समय लयमा नरहेको टोरेसले भने पछिल्लो पटक युरोकप जिताउन स्पेनका लागि महत्पूर्ण योगदान दिएका थिए । यस्तै स्पेनबाट १० अन्तराष्ट्रिय खेल खेलेका कोष्टले १ गोल मात्र गरेका छन् ।
दुई पटकको युरोकप विजेता स्पेन समूह डीमा रहेको छ । यस समुहमा कोष्टारिका, चेक रिपब्लिक र टर्की रहेको छन् । स्पेनले पहिलो खेल चेक रिपब्लिकसंग खेल्दै युरोकपको सुरुवात गर्ने छ । त्यस्तै समूह चरणको दोस्रो खेलमा टर्की र अन्तिम खेलमा कोष्टारिकासंग खेल्ने छ ।