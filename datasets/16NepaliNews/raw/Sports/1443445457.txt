
﻿काठमाडौं: पुलिसविरुद्ध उत्कृष्ट प्रदर्शन गर्दै झापा& ११ रेडबुल राष्ट्रिय लिग फुटबलमा बलियो बनेको छ। झापास्थित डोमलाल राजवंशी रंगशालामा आइतबार भएको रोचक खेलमा शीर्ष स्थानमा आसिन झापाले नेपाल पुलिस क्लबलाई २-० गोलले हरायो। घरेलु दर्शकको अपार समर्थन पाएको झापाको जितमा दुवै गोल कर्ण लिम्बूले गरे।कर्णले ४२ औं मिनेटमा खाता खोलेका थिए । उनले दिनेश कार्कीको पासमा वान टचमा गोल गरे। 
 
दोस्रो हाफमा थप आक्रामक खेलेको झापाका लागि कर्णले ८६ औं मिनेटमा अर्को गोल थपेका थिए। छरितो प्रदर्शन गरेको झापासामु पुलिस निरीह देखिएको थियो । अधिकांश नयाँ खेलाडी मैदानमा उतारेको पुलिसले खासै गोल गर्न लायक अवसर बनाउन सकेन। जितसँगै १३ खेल सकेको झापाले २४ अंक जोडेको छ । एघार खेलबाट १२ अंक जोडेको पुलिस तालिकाको सातौं स्थानमा छ।
 
यसैगरी ललितपुरको सातदोबाटोस्थित एन्फा कम्प्लेक्स मैदान भएको अर्को खेलमा थ्रीस्टार क्लबले सुदूरपश्चिम फुटबल क्लबलाई १-० गोलले हरायो। 
थ्रीस्टारको जितमा अफ्रिकी खेलाडी ओलावाले अफिजले १४ औं मिनेटमा निर्णायक गोल गरेका थिए। ओलावालेले पोस्ट छेउबाट गरेको प्रहारलाई बचाउने सुदूरपश्चिमका गोलरक्षक वीरेन्द्र चन्दको प्रयास असफल भयो।दोस्रो हाफमा गोल गर्ने तीनवटा गतिलो अवसर बनाएको थ्रीस्टारको फिनिसिङ पक्ष भने कमजोर देखियो। 
 
थ्रीस्टारका गोलरक्षक किरण चेम्जोङ म्यान अफ दि म्याच घोषित भए । लिगमा ११ खेल सकेको थ्रीस्टारले २२ अंक जोडेको छ । १४ अंक बनाएको सुदूरपश्चिम तालिकाको छैटौं स्थानमा छ।तालिकाको तेस्रो स्थानमा रहेको मनाङ मर्स्याङ्दी क्लबको १९ अंक छ । चौथो स्थानमा रहेको त्रिभुवन आर्मी क्लबको १७ अंक छ । समान १७ अंक बनाएको एपीएफ क्लब गोलअन्तरका आधारमा पाँचौं स्थानमा छ । आठौं स्थानमा रहेको लुम्बिनी फुटबल क्लबको आठ र अन्तिम स्थानमा रहेको मोरङको ६ अंक 

 
