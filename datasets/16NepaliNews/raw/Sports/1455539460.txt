
﻿
सिड्नी । गैरआवासीय नेपाली संघ एनआरएन अष्ट्रेलियाको खेलकुद विभागले नेपालका स्टार कराँते खेलाडी कुशल श्रेष्ठलाई सम्मान गरेको छ ।
गत साता मेलवर्नको अन्तराष्ट्रिय सुकोकाई कराँते च्याम्पियनसीपमा रजत जितेका श्रेष्ठलाई एनआरएन अष्ट्रेलियाले नगदसहित सम्मान गरेको हो ।
गैरअवासीय नेपाली संघकी संरक्षक इन्द्रा वन, कोषाध्यक्ष डिला खरेल तथा खेलकुद बिभाग प्रमुख नन्द गुरुङ लगायतले श्रेष्ठलाई ५१ हजार नगदसहित सम्मान गरेका थिए ।

१०औं साफका स्वर्णपदकधारी कराँते खेलाडी कुशल श्रेष्ठले अस्ट्रेलियाको मेलवर्नमा भएको सुकोकाइ काराँते ओपन च्याम्पियनसीप २०१६ मा गत साता रजत पदक जितेका थिए ।
अस्ट्रेलियन सुकोकाइ कराँते डोको आयोजनामा भएको प्रतियोगितामा एशिया तथा ओसनिया राष्ट्रका करिब तीन सय खेलाडीको सहभागिता थियो ।
रजत बिजेता श्रेष्ठलाई एनआरएन अष्ट्रेलियाका अलावा पोखराका खेलप्रेमी तथा अन्यसंघ संस्थाले पनि नगदसहित सम्मान गरेका छन् ।