
﻿नेपाल क्रिकेट संघ क्यानले नेपाली राष्ट्रिय क्रिकेट टोलीका फिजियो डाक्टर अइजाज असाईलाई बरखास्त गरेको छ । डा. अइजाज बसिर असाई यौन दुव्र्यवहारको आरोपमा  आयरल्याण्डमा पक्राउ परेका हुन्। विश्वकप ट्वेन्टी ट्वेन्टी क्रिकेट छनौट प्रतियोगिता खेल्न आयरल्याण्डमा रहेको नेपाली टोलीका ४२ वर्षीय फिजियो भारतीय नागरिक बसिरलाई मसाज गर्ने युवतीलाई बिना सहमति यौनिक आसयले समातेको आरोप लागेपछि उनलाई बुधबार स्थानीय आर्डस म्याजिष्ट्रेट कोर्टमा उपस्थित गराइएको थियो । उनलाई पदबाट हटाइएको नेपाल क्रिकेट संघ क्यानले जनाएको छ ।

 बिहीबार विज्ञप्ती निकालेर  आएरल्याण्डको ला मोन होटलमा बसेको ला मोन होटलमा गरेको ब्यवहारका कारण हाल आयरल्याण्डमा मुद्दा परेकाले आजकै मितिबाट असाईसँग नेपाल क्रिकेट संघको सम्पूर्ण सहकार्य पूर्ण रुपमा समाप्त गरिएको क्यानले जनाएको छ ।
