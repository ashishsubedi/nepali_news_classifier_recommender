
﻿काठमाडौँ । गोकर्ण गल्फ क्लबले चैत २७ गते नेस्क्याफे गोल्ड खुला गल्फ प्रतियोगिता गर्ने भएको छ । शनिबार हुने प्रतियोगितामा करिब १ सय जना गल्फरको सहभागिता रहने राजधानीमा विहिबार आयोजित पत्रकार सम्मेलनमा गोकर्ण गल्फ क्लबका निर्देशक दिपक आचार्यले बताए ।
भारतमा ७ संकरण सफलतापूर्वक सम्पन्न भइसकेको यो प्रतियोगिता नेपालमा पहिलो पटक हुन लागेको हो । प्रतियोगिता स्टेबल फोर्ड ३ वाई ४ ह्यान्डीक्याप स्वरुपमा १८ होलमा खेलाइने छ । प्रतियोगितामा महिला, पुरुष, ६० वर्ष भन्दा माथि र जुनियर (१७ वर्ष भन्दा मुनी)को विधामा गल्फरले प्रतिस्पर्धा गर्नेछन् ।
सबै विजेताका विजेता र उप विजेताले पुरस्कार पाउनेछन् । त्यस्तै उपविजेता वेस्ट ग्रस, सबैभन्दा लामो ड्राएभ, सबैभन्दा धेरै ब्रिडिज र क्लोजेस्ट पिनलाई पनि पुरस्कृत गरिनेछ ।