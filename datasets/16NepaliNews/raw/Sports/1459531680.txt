
﻿काठमाडौं । शिवानी एयर चौथौं कामना सहकारी कप बुद्धिचाल प्रतियोगिता शनिबारदेखि हुने भएको छ । प्रतियोगिता जावलाखेलस्थित ताम्रकार समाज भवनमा चैत २० देखि २५ गते सम्म सन्चालन हुने छ ।
प्रतियोगितामा ८० खेलाडीले लिग कम नकआउट स्वीस लिगको आधारमा ११ राउन्डमा प्रतिस्पर्धा गर्ने अन्तराष्ट्रिय आर्विटर एवं बुद्धिचाल संघका सदस्य उमेश केसीले जानकारी दिए । प्रतियोगिता नेपालमा ५९ औँ राष्ट्रिय सहकारी दिवसको अवसरमा हुन लागेको हो ।
प्रतियोगितामा पहिलो हुनेले वाईवीआर यामाहा मोटर साइकल तथा दोस्रो, तेस्रो र चौथोले सुपर नकआउटका आधारमा क्रमशः ५०, ३० र २५ हजार नगद प्राप्त गर्ने छन् । सुपर लिगका विजेताले २५ हजार तथा दोस्रो देखि पाँचौ स्थानसम्म प्राप्त गर्ने खेलाडीले क्रमश १५, १०, ८, ७ हजार र छैटौं देखि दशौं स्थान सम्मकाले समान ६ हजार, एघारौं देखि पन्ध्रौं सम्मकाले समान ५ हजार ५ सय र सोह्रौं देखि बिसौं स्थानकाले समान ५ हजार नगद प्राप्त गर्ने छन् ।
महिलाको हकमा नकआउट र लिग चरणमा पुगे बापत पाउने रकमका साथै पहिलो देखि १० औं स्थान प्राप्त गर्नेले क्रमश थप १०, ८, ७, ६ र ५ हजार प्राप्त गर्नेछन् । यस्तै यु–१९ ले ५ हजार, रेटिङ्ग (१८ सय र २ हजार ) खेलाडीले ५ हजार, वेष्ट लोकल खेलाडी र भेट्रानले ५/५ हजार, अनरेटेड पहिलो र दोस्रोले ७ र ५ हजार गरि प्रतियोगितामा सहभागी ३६ खेलडीले पुरस्कार प्राप्त गर्नेछन् ।