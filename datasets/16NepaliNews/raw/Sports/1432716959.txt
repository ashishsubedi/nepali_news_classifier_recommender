
﻿ अपराजित  रहदै  आएको  नेपाली यु १४  टिम   एएफसी यु १४ रिजनल फुटबल फेस्टिबलको अन्तिम खेलमा पनि  आयोजक ताजकिस्तानसँग २ २ को बराबरी खेलेको छ। बराबरीसंगै नेपाल समूह  बी&#39; को शीर्ष टोली बनेको  छ ।  ताजकिस्तानको दुसाम्वेस्थित एफसी इस्टिकोल एकेडेमीमा भएको खेलमा  नेपालले सुरुआतमै अग्रता लिएको थियो । मनिष थापाले १३औं मिनेटमा गोल गर्दै  आफ्नो टिमलाई आक्रामक सुरुआत दिए । फेरी  ३४औं मिनेटमा नितिन थापाले गोल थप्दै अग्रता दोब्बर पारे। 

पहिलो हाफमा २ ० ले पछि परेको घरेलु टोलीले दोस्रो हाफमा राम्रो खेल खेल्दै  दुई गोल गरेर  खेल बराबरीमा ल्यायो।  ताजकिस्तानका खेलाडीले ४८ र ५२औं मिनेटमा गोल गरेका थिए। मंगलबार सकिएको फेस्टिबलमा नेपालले २ जित र १ बराबरी नतिजा निकाल्यो। नेपालले पाकिस्तानलाई १ ० ले र अफगानिस्तानलाई २ ० ले पराजित गरेको थियो।  नेपाली युवा टोलीका व्यवस्थापक सन्जिव मिश्रले आराम र अनुभवको कमीले आयोजकसँग बराबरी भएको बताए। 
