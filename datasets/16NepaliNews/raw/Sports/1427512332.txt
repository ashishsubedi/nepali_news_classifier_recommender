
﻿एजेन्सी, चैत्र १३  - लगातार दोश्रो पटक विश्वकप जित्ने होडमा रहेको भारत बिहीबार एकाएक सेमिफाइनलमा अष्ट्रेलियासंग पराजित भयो । र निराश हुदै घर फर्कियो । तर भारत पराजित हुनुको सबैभन्दा ठूलो दोष यतिबेला नायिका अनुष्का शर्मालाई दिइएको छ । त्यतिमात्रै होइन भारतभरी उनको चर्को आलोचना भएको छ  भने फोटो समेत जलाएर प्रदर्शन समेत गरिएको छ  । भारतीय क्रिकेट टिमक मुख्य हतियार विराट कोहली अष्ट्रेलियाविरुद्ध १३ बलमा १ रन मात्रै बनाएर आउट भएका थिए । सिड्नी मैदानमै पुगेकी अनुष्काका लागी भने त्यो पल निकै पीडादायी भएको थियो । 

तर भारतका उपकप्तान तथा खतरानाक व्याट्सम्यान विराट कोहलीकी प्रेमिका समेत रहेकी अनुष्काले २४ घण्टा नवित्दै त्यसको जवाफ फर्काएकी छन् । उनले अरुको आलोचना र मजाकले आफूहरुको सम्बन्धमा कुनै फरक नपर्ने र अलिकति पनि नडराउने बताएकी छन्। फिल्मफेयर पत्रिकाका अनुसार अनुष्काले एक भारतीय प्रशंसकको हैसियतमा क्रिकेट हेर्न जाँदा अनावश्यक चर्चा भएको गुनासो समेत गरेकी छन् । 

उनले विराटले राम्रो  खेलेपनि आफ्नो नाम आउने र नराम्रो खेलेपनि आरोप लाग्ने भएकाले विराटले जे गरेपनि आफू जोडिने बताएकी छन्। यसअघि यस आलोचनाका बारेमा भारतीय टिमका पूर्वकप्तान सौरभ गांगुलीले समेत यस कुरालाई अपरिपक्वताको संज्ञा दिएका थिए । जसले जेसुकै भनेपनि दुवैजना आफ्नो काममा लागिरहेकाले आलोचनाले प्रेम सम्बन्धमा कुनै फरक नपार्ने अनुष्काको कडा अडान छ । हेरौँ विराटले के भन्छन् ? आफ्नो लभको लागी ।
