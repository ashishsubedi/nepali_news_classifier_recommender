
﻿लन्डन- जोए एलेनले अन्तिम मिनेटमा बराबरी गोल गरेपछि लिभरपुलले बुधबार राति घरेलु मैदानमा इङ्लिस प्रिमियर लिगको शीर्ष टोली आर्सनलसँग ३–३ को नाटकीय बराबरी नतिजा निकालेको छ। लिचेस्टरले विजय हासिल गर्दै शीर्ष टोलीसँग अंक बराबरी गरेको दिन अंक बाँडेपछि आर्सेन वेंगरको आर्सनल दोस्रो स्थानको लिचेस्टरलाई २ अंकले पछि पार्ने मौकाबाट चुक्यो। घरेलु एनफिल्ड मैदानमा वेल्सका मिडफिल्डर एलेनले अन्तिम मिनेटमा उत्कृष्ट भलीमार्फत बराबरी गोल गरेका थिए।