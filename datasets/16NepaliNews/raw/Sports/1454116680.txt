
﻿मैदानमा आँखा गाडेर बसेका दर्शकको सास थामिएको थियो। यस्तो लाग्दैथ्यो, मानौं कुनै तान्त्रिकले मन्त्र फुकेर सबैलाई ढुंगा बनाइदिए।

	 

	मन्त्र त फुकेकै हो, तर तान्त्रिकले हैन, बंगबन्धु गोल्डकप फाइनलमा बहराइनविरुद्ध ओर्लिएका नेपाली राष्ट्रिय फुटबल खेलाडीले।

	 

	खेल सुरु भएको चार मिनेटमात्र भएको थियो। दर्शकको आकाश छेड्ने हुटिङबीच विपक्षी गोलपोस्ट नजिकैबाट कप्तान विराज महर्जनले क्रस दिए। आकाशको चिलले भुइँको चल्ला छोपेजस्तो अञ्जन बिष्टले उफ्रेर हेड मात्र के गरेका थिए, माघको ठन्डीमा पनि पस...