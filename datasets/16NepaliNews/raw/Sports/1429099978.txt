
﻿२ वैशाख, काठमाडौं । नेपाल प्रहरीका दीप साउन र नविता श्रेष्ठले ३७ औं राष्ट्रिय टेबुल टेनिस प्रतियोगिताको सिनियर सिंगल्स उपाधि बुधबार जितेका छन् ।
विराटनगरस्थित शहिद रंगशालाको कभर्डहलमा भएको पुरुष सिंगल्स फाइनलमा करियरकै उत्कृष्ट र्फममा रहेका दीपले दोश्रो वरीयताका एपीएफ क्लबका पुरुषोत्तम वज्राचार्यलाई ११-९, ३-११, ११-४, १२-१०, २-११ र १५-१३ को सेटमा पराजित गर्दै दोश्रो पटक राष्ट्रिय च्याम्पियन बने । महिला सिंगल्सको फाइनलमा नविताले आफ्नै नन्द र क्लबकी एलिना महर्जनलाई ११-४, ११-६, १२-१० र ११-४ को सोझो सेटमा पन्छ्याउदै लगातार पाँचौं पटक राष्ट्रिय च्याम्पियन बन्न सफल भइन् ।
