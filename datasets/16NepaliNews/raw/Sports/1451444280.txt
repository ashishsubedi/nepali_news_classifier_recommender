
﻿काठमाडौं/ अन्तर्राष्ट्रिय ट्रायथलन युनियन (आइटियू)का अध्यक्ष मारी सोल कासाडो बुधबार काठमाडौं आउने भएका छन् । अन्तर्राष्ट्रिय ओलम्पिक कमिटी (आइओसी)का सदस्यसमेत रहेका कासाडो ट्रायथलनको विकासमा हौसला बढाउन नेपाल आउन लागेका हुन् । ट्रायथलन पहिलोपटक साग खेलकुदमा समावेश गरिएको छ ।
नेपालमा कासाडोले अन्तर्राष्ट्रिय प्रतियोगितामा उत्कृष्ट प्रदर्शन गरिरहेको नेपाली टोलीको हौसला बढाउने काम गर्नेछन् । ट्रायथलनको अन्तर्राष्ट्रिय र्‍याङकिङमा नेपाल दक्षिण एसियामै अघि रहेको छ । अन्तर्राष्ट्रिय सफलता र गतिविधिमा निकै अघि रहेको नेपाललाई आइटियूले डेभलपिङ र्‍याङकिङमा बढुवा गरेको छ । भारतलगायत देशहरू अझै पनि इमर्जिङ र्‍याङकिङमै छन् ।