
﻿१४ वैशाख, काठमाडौं । लिसेस्टर सिटीका स्ट्राइकर जेमी भर्डीले म्यानचेष्टर युनाइटेडविरुद्ध खेल पनि गुमाउने भएका छन् ।
वेष्टहृयामविरुद्धको खेलमा रातो कार्ड पाएका थिए । जसका कारण उनले स्वान्सीविरुद्ध खेल्न पाएनन् ।
कार्ड पाएपछि रेफ्रीसँग गलत व्यवहार गरेको भन्दै उनीमाथि थप एक खेलको प्रतिवन्ध लागेको छ ।  अब उनले आइतबार वल्ड ट्राफोर्डमा हुने म्यानचेष्टर युनाइटेडविरुद्ध खेल गुमाउनेछन् ।
लिग लिडर लिसेस्टरलाई च्याम्पियन बन्न अब एक जित चाहन्छ । तर, उसका तीनै खेल बलिया क्लब युनाइटेड, इभर्टन र चेल्सीविरुद्ध छ ।
यस्तो अवस्थामा भर्डीको अनुपस्थिति लिसेस्टरका लागि महंगो पनि सावित हुन सक्छ । साथै लगातार दुई खेल गुमाउँदा लिगको टप स्कोरर बन्न पनि गाह्रो हुन्छ ।
टोटनहृयामका हृयारी केनले २४ गोल गरिसकेका छन् भने सर्जिओ एग्युरोले २३ गोल गरेका छन् । लिसेस्टरका भर्डीले भने २२ गोल गरेका छन् ।