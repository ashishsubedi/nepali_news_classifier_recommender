
﻿
२८ वैशाख, काठमाडौं । भारतका पूर्व कप्तान सौरभ गांगुलीले सन् २०१९ मा विश्वकपका लागि महेन्द्र सिंह धोनीको सट्टा विराट कोहलीलाई कप्तान बनाउनेबारे चयनकर्ताहरुले सोच्नु पर्ने संकेत गरेका छन् ।
इण्डिया टुडेको एक कार्यक्रममा गंगुलीले भनेका छन्, हरेक क्रिकेट टिमले भविश्यका लागि योजना बनाउँछ । मेरो प्रश्न छ कि तीन वा चार वर्षपछि चयनकर्ता एमएस धोनीलाई भारतको कप्तानका रुपमा हेर्छन् ?’
धोनीले कप्तानका रुपमा शानदार प्रदर्शन गरेको उनले बताए । तर, अबको ३/४ वर्षमा भारतको कप्तानी गर्न उनको क्षमता छ भनेर गंगुलीले प्रश्न गरेका छन् । तर, धोनीले अन्तराष्ट्रिय क्रिकेट खेलिरहनु पर्ने र भारतका लागि उनको जरुरी रहेको उनले बताएका छन् ।
धोनीको नेतृत्वमा भारतले २००७ मा टी-२० विश्वकप र २०११ मा एकदिवसीय विश्वकप जित्यो । तर, २०१५ को एकदिवसीय विश्वकपमा भारतले खराब प्रदर्शन गरेपछि धोनीको आलोचना भएको थियो ।
धोनीको नेतृत्वमा भारतले बंगलादेशमा शर्ममान हार व्यहोर्‍यो । तर, टी-२०मा अष्ट्रेलिया, श्रीलंका जस्ता टीमविरुद्ध राम्रो प्रदर्शन गर्‍यो ।२०१६ मा नै धानीको कप्तानीमा भारत टी-२० विश्वकपको सेमिफाइनल पुग्यो ।
भारतका पूर्व कप्तान गंगुलीले भनेका छन्, ‘म यो भनिरहेको छैन कि धोनीले क्रिकेट छोड्नुपर्छ । मलाई लाग्छ, उनले छाटो फम्र्याटको क्रिकेट खेलिरहनुपर्छ । सिमित ओभरको खेलमा भारतलाई अझै उनको जरुरी छ ।’
आईपीएलमा पनि धोनीको टीम पुणे सुपरजाइन्ट्सले खराब प्रदर्शन गरिरहेको छ र १० मध्ये सात खेलमा हार व्यहोरेको छ । उनले टेष्ट क्रिकेट छाडिसकेका छन् र अब एकदिवसीय र टेष्ट क्रिकेट मात्र खेल्दै आएका छन् ।