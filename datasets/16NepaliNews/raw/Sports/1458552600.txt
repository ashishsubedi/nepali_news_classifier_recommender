
﻿बेङलोर- आन्द्रे फ्लेचरले ब्याटबाट प्रेरणादायी प्रदर्शन गरेपछि वेस्ट इन्डिजले ट्वान्टी–२० विश्वकपमा लगातार दोस्रो जित हासिल गर्ने क्रममा आइतबार राती श्रीलंकालाई सात विकेटले निराश पारेको छ। श्रीलंकाले दिएको १ सय २३ रनको लक्ष्य पछ्याउने क्रममा फ्लेचरले ८४ रन बनाएपछि वेस्ट इन्डिजले १० बलअघि नै १ सय २७ रन बनाएर जित हासिल गरेको थियो। वेस्ट इन्डिजलाई जितका लागि दुई रन आवस्यक भएका बेला आन्द्रे रसेलले थिसारा परेराको बलमा विजयी छक्का प्रहार गरे।