
﻿स्पेनिस क्लब बार्सिलोना विरुद्ध इन्टरनेसनल कपमा इंग्लिस क्लब म्यानचेष्टर युनाइटेड विजयी भएको छ । अमेरिकाको क्यालिफोर्नियाको लुइस स्टेडियममा भएको खेलमा बार्सिलोनामाथि म्यानचेष्टर युनाइटेडले ३ १ को जित दर्ता गरेको हो । म्यानचेष्टर युनाइटेडका लागि खेलको ८ औं मिनेटमा नै वाइन् रुनीले गोल गर्दै सुरुवाती अग्रता दिलाए ।

यस्तै युनाइटेडका लागि जेसी लिङगर्ड र  यानुजाइले थप दुई गोल गरे । बार्सिलोनाका लाग एक मात्र सान्त्वना गोल राफिन्हाले गरे । युरोपियन फुटबलको नयाँ सिजन सुरु हुनुअघि मैत्रीपूर्ण खेलका लागि म्यानचेष्टर युनाइटेड र बार्सिलोना अमेरिका पुगेका हुन् । इंग्लिस प्रिमियर लिग अबको दुई हप्तापछि तथा स्पेनिस ला लिगा एक महिनापछि सुरु हुनेछ ।
