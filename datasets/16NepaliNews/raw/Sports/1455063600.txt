
﻿नयाँ पत्रिकागुवाहाटीं, २७ माघ
नेपालकी कीर्तिमानधारी खेलाडी तारादेवी पुनले १२औँ सागमा मंगलबार भारोत्तोलन ७५ केजीमाथिको तौल समूहमा कांस्य पदक जितेकी छिन् । भारतकी सुशीला पन्वारले स्वर्ण र श्रीलंकाकी इशानी अनुस्का कालुथालन्थीले रजत पदक हात पारे ।
१२औँ सागमा नेपाली भारोत्तोलनले जितेको यो चौथो पदक हो । यसअघि भारोत्तोलनको पहिलो दिन विजय थापाले नेपाललाई रजत दिलाएका थिए । जुनुमाया छन्त्यालले ६३ र विकास थापाले ६२ केजी तौल समूहमा रजत पदक जिते ।दुई खेलाडीले उचाले १६५ केजी
५३ केजी तौल समूह कांस्य पदकका लागि नेपालकी तारादेवी र बंगलादेशकी निशा खातुनले समान १ सय ६५ केजी तौल उठाएका थिए ।
दुवै खेलाडीले पदक जित्न जोखिम उठाएनन् । तर, कम शारीरिक तौल समूहको आधारमा ताराले नेपाललाई कांस्य दिलाइन् । ताराले स्न्याचतर्फ ७० र क्लिन एन्ड जर्कमा ९५ केजी भार उठाइन् ।राष्ट्रिय कीर्तिमान बनाउन असफल
ताराको नाममै क्लिन एन्ड जर्कमा ९५ केजीमा राष्ट्रिय कीर्तिमान छ । नेपाल प्रहरीकी खेलाडी ताराले अर्को कीर्तिमान रच्न क्लिन एन्ड जर्कमा १०३ तौल उठाउने प्रयास गरिन् । तर, ढाडमा हल्का समस्या आएपछि उनी असफल भइन् । यसअघि, उनी स्न्याचमा पनि ६६ र ७० तौल उचाल्न चुकिन् । उनले तेस्रोपटक ७४ केजी उठाउने प्रयास पूरा गर्न सकिन् । सागबाहेक तारासमक्ष थाइल्यान्डमा दुईपटक एसियाली भारोत्तोलन च्याम्पियनसिप, दक्षिण कोरियामा इन्चोन एसियाड र नेपालमै भएको दक्षिण एसियाली भारोत्तोलन च्याम्पियनसिप खेलेको अनुभव छ ।