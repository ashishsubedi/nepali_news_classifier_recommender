
﻿एफ ए कप फूटबलको प्रतियोगिताको उपाधी आर्सनलले जितेको छ । प्रतियोगिता अन्तर्गत शनिबार राती भएको फाइनल खेलमा एस्टर भिल्लालाई ४ ० ले पराजित गर्दै आर्सनलले उपाधी जितेको हो । घरेलु मैदानमा भएको खेलमा १९५७ पछि पहिलो पटक एफ ए कपको उपाधी जित्ने एस्टन भिल्लाको सपनालाई आर्सनलले सफल हुन दिएन ।

४ ० को फराकिलो जित हात पारेको आर्सनललाई गोलको खाता खोल्न भने पहिलो हाफको अन्त्य सम्म कुर्नुपर्यो । पहिलो हाफको ४० औ मिनेटमा थियो वालकोटले गोल गर्दै आर्सनललाई सुरुवाती अग्रता दिलाएका थिए । 

पहिलो हाफमा १ ० को अग्रता लिएको आर्सनलले दोश्रो हाफमा झन आक्रमक खेल खेल्यो । दोश्रो हाफको ५ औं मिनेटमा एलेक्स सान्चेजले गोल गरेपछि आर्सनलको अग्रता २ ० मा पुग्यो । दोश्रो हाफको १७ औ मिनेटमा पेर मेस्टेसकर र इन्जुरी समयमा ओलिभर जिराउडले गोल गरेपछि आर्सनलले खेलमा सहज जित हात पार्यो ।
