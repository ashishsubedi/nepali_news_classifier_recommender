
﻿नयाँ पत्रिका कास्की, २८ पुस
पाँचाँै एसओएस एट ए साइड भेट्रान फुटबल प्रतियोगिताको उपाधिका लागि फोर्टी फाउन्डेसन नेपाल र भाटभटेनी हेल्थ क्लब काठमाडौं भिड्ने भएका छन् । प्रतियोगिताको सोमबार सम्पन्न पहिलो सेमिफाइनलमा फाउन्डेसनले मित्र युवा क्लब काठमाडौंलाई ट्राइब्रेकरमा २–१ ले हराउँदै फाइनल स्थान पक्का गर्‍यो । निर्धारित समय दुवै क्लबबीच गोलरहित बराबरी भएको थियो । अर्को खेलमा हेल्थ क्लबले लायन्स क्लब अफ मुनाल पोखरालाई २–० ले हरायो । खेलमा हेल्थ क्लबका लागि उमेश लामाले दुई गोल गरेका थिए ।
यसअघि सम्पन्न पहिलो क्वार्टरफाइनलमा एमवाइसी काठमाडौंले नखिपोट ललितपुरलाई ४–० ले हराएको थियो । फाउन्डेसनले दीप युनाइटेडलाई ५–३ को प्रतिस्पर्धात्मक स्कोरमा निराश पार्‍यो । यसैगरी, लायन्स क्लब अफ मुनालले एफसी पोटाला हेटौँडालाई २–१ ले निराश बनायो । चौथो खेलमा भाटभटेनीले नाइट किङ क्लब सानो गौचरणलाई ट्राइब्रेकरमा ३–२ ले पराजित गर्‍यो ।