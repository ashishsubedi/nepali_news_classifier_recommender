
﻿राष्ट्रिय खुला तथा उमेर समूह पौडीमा १२ वर्षकी गौरिका सिंहले थप तीन राष्ट्रिय कीर्तिमान बनाएकी छिन् । सोमबार उनले २०० मिटर फ्रि स्टाइल, १०० मिनेट ब्याक स्ट्रक र ५० मिटर फ्रि स्टाइलमा कीर्तिमान बनाएकी हुन् । उनले २०० मिनेट फ्रि स्टाइल २ मिनेट १९.७२ सेकेण्डमा पुरा गर्दै कीर्तिमानी स्वर्ण जितिन् । यसअघि २ मिनेट २६.२८ सेकेण्डको रेकर्ड उनकै नाममा थियो । 

१०० मिनेट ब्याक स्ट्रकमा आफ्नै रेकर्ड तोड्ने क्रममा गौरिकाले १ मिनेट १३.१३ सेकेण्ड मात्र लगाइन् । यसअघि उनकै नाममा १ मिनेट १७.९७ सेकेण्डको कीर्तिमान उनकै नाममा थियो । गौरिकाले आफ्नो छैटौं कीर्तिमान भने ५० मिटर फ्रि स्टाइलमा बनाइन् । उनले २९.४४ सेकेण्डको नयाँ रेकर्ड बनाएकी हुन् । यसअघि २९.५३ सकेण्डको रेकर्ड सोफियाको नाममा थियो । 

गौरीकाले आइतबार महिलाको १ सय मिटर फ्रि स्टायल, १ सय मिटर ब्रेस्टस्ट्रोक र २ सय मिटर ब्याकस्ट्रोकमा कीर्तिमान बनाएकी थिइन् । राष्ट्रिय खुला तथा उमेर समूह पौडीमा गौरिकाले सहभागिता जनाएको छ वटै इभेन्टमा राष्ट्रिय कीर्तिमान बनाउँदै स्वर्ण जितेकी छन् ।
