
﻿दुबई । अन्तर्र्रािष्ट्रय क्रिकेट परिषद आइसिसीले वेष्टइण्डिजका बलर सुनिल नारिनमाथि लगाएको प्रतिबन्ध फुकुवा गरेको छ ।
बलिङ एक्सन नियम विपरित भएको पाइएपछि गत मंसिरमा आइसिसीले उनलाई अन्तर्राष्ट्रिय क्रिकेट खेल्न प्रतिबन्ध लगाएको थियो । तर, प्रतिबन्धपछि नारिनको बलिङ एक्सनको पुन परिक्षण गर्दा बलिङ एक्सन नियम अनुसार पाईएको भन्दै आइसिसीले प्रतिबन्ध फुकुवा गरेको जनाएको छ ।
श्रीलंकासँगको तेश्रो एक दिवसीय क्रिकेटमा उनको बलिङ एक्सनमाथि शंका लागेपछि आइसिसीले त्यसलाई परिक्षण गर्दा उनको बलिङ एक्सन गैरकानुनी रहेको पाईएको थियो ।
प्रतिबन्ध फुकुवापछि नारिनले अब अन्तर्राष्ट्रिय क्रिकेट खेल्न पाउने छन् । र, नारिनले अब कोलकता नाइट राइडर्सबाट आइपिएल पनि खेल्न पाउने छन् ।
पूर्व शीर्ष वरीयताका २७ वर्षका बलर नारिनले ५५ एक दिवसीय क्रिकेटमा ७७ विकेट लिएका छन् । उनले ६ टेष्टमा २१ र ३४ वटा टी–टेन्टीमा ४४ विकेट लिएका छन् ।