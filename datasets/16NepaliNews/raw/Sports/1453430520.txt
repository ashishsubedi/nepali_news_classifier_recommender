
﻿एजेन्सी लन्डन, ८ माघ  
पोर्चुगल तथा रियल म्याड्रिडका स्ट्राइकर क्रिस्टियानो रोनाल्डो फेसन क्षेत्रमा पनि त्यत्तिकै चर्चित छन् । रोनाल्डोले खेलपछि फेसन क्षेत्रबाट बढी आम्दानी गर्छन् । फुटबल र फेसन क्षेत्रमा चम्किरहेकाले रोनाल्डो बढी कमाउने खेलाडीमा पर्छन् । यसपटक रोनाल्डो जिक्यू म्यागेजिनको कभर पेजमा देखिएका छन् ।
जिक्यू म्यागेजिनको कभर पेजमा रोनाल्डोसँगै ब्राजिलियन मोडल एलेसान्ड्रा अम्ब्रोसियालाई पनि देख्न सकिन्छ । सामान्यत: म्यागेजिनको कभर पेजका लागि पोज दिनु रोनाल्डोलाई नौलो होइन । तर, जिक्युका लागि फोटोसेसन गर्दा फरक अनुभव भएको उनले बताएका छन् ।
ब्राजिलयन मोडलसँगको फोटोसेसन ‘हट’ भएको रोनाल्डोले बताएका छन् । ‘अरू वेलाभन्दा पनि यसपटक मलाई फरक अनुभव भएको छ, त्यो फोटोसेसन धेरै हट थियो,’ रोनाल्डोले भने । फोटोसेसनका क्रममा रोनाल्डो र अम्ब्रोसिया ‘न्युड’ अवस्थामै देखिन्छन् ।
रोनाल्डोले आफ्नो सिक्स प्याक देखाएका छन् । रोनाल्डोको ढाड पछाडि मोडल अम्ब्रोसिया उभिएकी छिन् । अम्ब्रोसियाको आधा शरीर नग्न देखिन्छ । ब्राजिलियन मोडल अम्ब्रोसियाले रोनाल्डोसँग कभर पेजमा फोटो खिचाउँदा रोमाञ्चित भएको बताइन् ।