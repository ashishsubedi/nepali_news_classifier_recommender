
﻿
५ वैशाख, काठमाडौं । साविकको विजेता नेपाल पुलिस क्लबले महिला राष्ट्रिय लिग फुटबलमा शानदार सुरुवात गरेको छ ।
आइतबार भएको उद्घाटन खेलमा पुलिसले मध्य पश्चिमलाई १३-० गोल अन्तरले पराजित गरेको हो ।
एन्फा कम्प्लेक्स सातदोबाटोमा भएको खेलमा पुलिसले नवौं मिनेटमा निरु थापाको गोलबाट अग्रता लिएको थियो । उनले १२ र ३४ औं मिनेटमा गोल गर्दै हृयाट्रिक पुरा गरिन् ।
निशा सुनारले चार गोल गरिन् भने सिजना खड्काले हृयाटि्रक गरिन् । अमृता जोशी, यशोदा लामा र रुपा मगरले एक-एक गोल गरिन् ।
अर्को खेलमा पूर्वाञ्चल र मध्यमाञ्चल क्षेत्रले एक-एक गोलको बराबरी खेलेको छ ।
 