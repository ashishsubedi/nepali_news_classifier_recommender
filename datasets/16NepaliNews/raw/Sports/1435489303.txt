
﻿अन्तराष्ट्रिय एकदिवसीय क्रिकेटमा अब हरेक नो बलमा फ्रि हिट पाइने भएको छ । बारबडोसमा भएको आईसीसीको बाषिर्क बैठकले खेल नियममा परिर्वतन गरेको हो । अन्य नियमहरु पनि परिर्वतन भएका छन् र सबै जुलाई ५ बाट लागू हुनेछ । अब जुन सुकै कारणले नो बल भएमा फ्रि हिट पाइनेछ ।

साथै ब्याटिङ पावर प्ले हटाइएको छ । नयाँ नियम अनुसार सुरुको १० ओभरमा फिल्डिङ पोजिशनमा कुनै प्रतिवन्ध हुनेछैन । ४१ ओभरदेखि अन्मिसम्मको ३० यार्डबाहिर पाँच खेलाडी राख्न पाइने भएका छन् । आईसीसीका प्रमुख कार्यकारी डेविड रिभर्डसनले ५० ओभरको क्रिकेटलाई आकर्षक बनाइराख्ने प्रयास भइरहेको बताए । साथै उनले यो नियम लागू गर्दा अन्तराष्ट्रिय क्रिकेटको आक्रामकता कायमै रहोस् भन्ने हेरिएको बताए ।

आईसीसीले भ्रष्टाचारबारे छानविन आईसीसीको भ्रष्टाचार निरोधी ईकाई एसीयूबाटै हुने बताएको छ । साथै यसको क्षमता बढाइने भएको छ ।
एकदिवसीय अन्तराष्ट्रिय क्रिकेटमा पूर्ण सदस्य र एसोसिएट सदस्यले भ्रष्टचार निरोध संशोधनलाई रिब्भू गरिरहनु पर्नेछ । भ्रष्टाचार निरोधी आचार संहित मान्नुका साथै लागू गर्नु पर्नेछ ।
