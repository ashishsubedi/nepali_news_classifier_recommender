
﻿
१५ भदौ, काठमाडौं । इटालियन क्लब इन्टर मिलानले ब्राजिलियन स्ट्राइकर गाब्रियल बार्बोसालाई क्लबमा भित्र्याएको छ ।
उनलाई गाबिगोल उपनामले पनि चिनिन्छ । र, उनलाई ब्राजिलको नयाँ नेयमार रुपमा समेत हेरिएको छ ।
सान्तोषबाट इन्टर गएका बार्बोसाले ५ वर्षे सम्झौतामा हस्ताक्षर गरेका छन् । हालै मात्र ब्राजिलले ओलम्पिकमा स्वर्ण जित्दा उनी टोलीमा थिए र अब विश्वकप छनौटको तयारीमा जुटेका छन् ।
उनी करिव २५ मिलियन युरोमा इन्टर गएको बताइएको छ । बार्बोसालाई भित्र्याउन युभेन्टस, बार्सिलोनाका साथै लिसेस्टर सिटीले पनि चाहेका थिए । तर, उनले भने इन्टर मिलान रोजेका छन् ।