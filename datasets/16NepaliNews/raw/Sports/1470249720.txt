
﻿
१९ साउन, काठमाडौं । ओलम्पिक जिम्न्याष्टिक स्टार कोहेइ उचिमुरा ओलम्पिक खेल्न रियो पुगेका छन् । उनी स्वर्णका दाबेदार समेत हुन् ।
तर, उनी खेलका कारण भन्दा पनि मोवाइल गेम पोकोमोनका कारण चर्चामा छन् । उनले मोवाइल गेम पोकोम्यान खेलेबापत ३७ सय पाउण्डको विल उठेको छ ।
लण्डन ओलम्पिकका स्वर्ण बिजेता २७ बर्षीय जापानिज खेलाडी उचिमुराले रियो आएपछिमात्र मोवाइलमा गेम खेलेबापतको रोमिङ चार्ज हो यो ।
‘बिल बुझेपछि उचिमुरा टिमसँग खानाखाने बेलामा बेहोसजस्तै भए,’ जापानी टिमका सदस्य केञ्जो सिरीले भने ।
तर उनको फोन कम्पनीले मोवाइल गेम खेलेवापतको रकम फ्ल्याट दरमा भुक्तान गरिदिन सहमत भएको छ ।