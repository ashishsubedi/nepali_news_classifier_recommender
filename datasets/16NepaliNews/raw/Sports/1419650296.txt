
﻿१२ पुस, काठमाडौं । म्यानचेष्टर सिटीले इंग्लिस प्रिमियर लिग लिडर चेल्सीमाथि दबाव कायमै राखेको छ । शुक्रबार राति भएको खेलमा म्योनचेष्टर सिटीले वेष्टब्रोमलाई ३ १ ले पराजित गरेको छ । जितसँगै उसले चेल्सीसँगको अंक दुरी ३ मा झारेको छ । त्यसअघि वेष्टह्यामलाई २ ० ले हराउँदै चेल्सीले अग्रता ६ अंकमा पु& याएको थियो । वेष्टब्रोमको घरेलु मैदानमा भएको खेलमा डिफेण्डिङ च्याम्पियन सिटीले आठौं मिनेटमा फर्नान्डोको गोलबाट अग्रता लिएको थियो । १३ औं मिनेटमा याया टोरेले पेनाल्टी गोल गर्दै टोलीको अग्रता दोब्बर पारे । खेलको ३४ औं मिनेटमा सिल्भाले गोल गर्दै पहिलो हाफमा सिटीलाई ३ ० को अग्रता दिलाए । खेलको ८७ औं मिनेटमा वेष्टब्रोमले गोल गरेपनि हार टार्न सकेन् र सिटी ३ १ ले विजयी भयो । जितपछि सिटीको १८ खेलबाट ४२  अंक भएको छ भने चेल्सी ४५ अंकका साथ शीर्ष स्थानमा छ ।
