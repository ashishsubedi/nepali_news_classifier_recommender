
﻿मोरङको उर्लाबारीमा सञ्चालित मदन भण्डारी स्मृति अन्तर्राष्ट्रिय गोल्डकप फुटबल प्रतियोगिताको चौथो संस्करणको उपाधिका लागि आयोजक र चर्च ब्वाइज युनाइटेडबीच प्रतिष्पर्धा हुने भएको छ। शुक्रबारको अन्तिम सेमिफाइनमा भारतको दार्जीलिङ ११लाई ४-२ गोल अन्तरले हराउँदै चर्च उपाधि नजिक पुगेको हो। निर्धारित समयमा २ २ गोल भएर खेल बराबरी भएपछि  १५ मिनेट समय थप गरिएको थियो ।

& खेलमा चर्चका लागि राजिव गुरुङले तेस्रो मिनटमै गोल गरेर टिमलाई अगाडि बढाएका थिए। पहिलो हाफकै ४१ औं मिनेटमा आङ्वु शेर्पाले हेडमार्फत दोस्रो गोल गरेका थिए। दोस्रो हाफको चौथो मिनटमा दार्जिलिङका कप्तान वाङ्देन लामाले  गोल फर्काएका थिए। यस्तै दोस्रो हाफको १८ औं मिनटमा दार्जीलिङका प्रनेश देवानले गोल गर्दै खेल बराबरीमा पुर्& याएका थिए।

अतिरिक्त समयको पहिलो हाफको छैटौं मिनेटमा चर्चका वर्षात गुरुङले १ गोल थपेर आफ्नो टिमलाई अग्रता दिलाए। थपिएको समयको दोस्रो हाफको तेस्रो मिनेटमा जाङ्वु शेर्पाले गोल थप्दै चर्चलाई फाइनलसम्म डोहोर्& याए। भोलिको मैत्रीपूर्ण खेल आयोजक मदन भण्डारी स्मृति प्रतिष्ठानका कर्मचारी र पत्रकारबीच हुनेछ। शनिबार प्रतियोगिताको फाइनल खेल हुनेछ ।

मदन भण्डारी स्मृति प्रतिष्ठान नेपाल उर्लाबारी मोरङद्धारा मंगलबारेस्थित सालबारी खेलमैदानमा जारी प्रतियोगितामा नेपालका ६ र भारतको दार्जिलिङका २ गरी ८ टिमको सहभागिता रह्यो । प्रतियोगिताको चौथो संस्करणमा विजेता टिमले १ लाख ५० हजार रुपैयाँ र उपविजेताले १ लाख हात पार्ने छ।
