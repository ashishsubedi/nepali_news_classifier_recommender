
﻿
सलमान खान
३ माघ, भैरहवा । रुपन्देही क्रिकेट संघको आयोजनामा भैरहवामा ‘बुम रेमिट रुपन्देही सुपर लिग क्रिकेट प्रतियोगिता २०७२’ सञ्चालन हुने भएको छ ।
जिल्लामा आयोजना हुने क्रिकेट खेल मध्ये यो सबैभन्दा महत्वाकांक्षी प्रतियोगिताको रुपमा रहेको संघले भैरहवामा पत्रकार सम्मेलन गरेर जनाएको छ ।
आगामी माघ ६ गतेदेखि भैरहवाको सिद्धार्थ रंगशालामा संचालन हुने बुम रेमिट रुपन्देही सुपर लिग क्रिकेट प्रतियोगितामा पुराना १२ क्लबका साथै नँया एक क्लब गरी १३ टीमले प्रतिष्पर्धा गर्ने रुपन्देही क्रिकेट संघका अध्यक्ष प्रशान्त बिक्रम मल्लले बताए ।
प्रतियोगितामा नँया सात क्लबहरुले समेत सहभागिताका लागी आबेदन दिएपछी अहिले उनीहरुको बिचमा नकआउट प्रतियोगिता पुस ३० बाट सञ्चालन भैरहेको र बिजेता टिम सुपरलिगमा प्रबेश गर्ने मल्लले जानकारी दिए ।
जिल्लाको क्रिकेट ईतिहासमा पहिलो पटक सुपर लिगमा सबै टिमले रंगिन ड्रेसमा खेल खेल्ने र सेतो बल प्रयोग हुनेछ । प्रतियोगितामा लिग बिजेताले उपाधीसहित ३० हजार र उपबिजेताले १५ हजार प्राप्त गर्नेछन् ।
क्वाटरफाईनलमा पुग्ने ८ टिमले फागुन २० गतेबाट सञ्चालन हुने रुपन्देही टि २० क्रिकेटमा सोझै प्रतिष्पर्धा गर्न पाउनेछन् भने अर्को बर्ष हुने सुपरलिगमा स्थान सुरक्षित गर्नेछन् । अन्तिमका ५ टिम रेलिगेशनमा पर्ने संघका सचिब गंगाराम सुनारले बताए ।