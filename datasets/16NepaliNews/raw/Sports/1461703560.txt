
﻿
१४ वैशाख, काठमाडौं । भूकम्प प्रभावित नेपालको सहयोगमा ब्याट फर नेपाल आयोजना गरेको मलेसियाले ‘स्पि्रट अफ क्रिकेट अवार्ड’ जितेको छ ।
अन्तर्राष्ट्रिय क्रिकेट काउन्लिस आईसीसीले मलेसिया र भानुआटुलाई संयुक्त रुपमा ‘स्पि्रट अफ क्रिकेट अवार्ड’ दिएको छ । भूकम्प प्रभावित नेपाललाई सहयोग जुटाउन ब्याट फर नेपाल आयोजना गरेकाले मलेसियालाई पुरस्कृत गरिएको आईसीसीको वेबसाइटमा उल्लेख छ ।
मलेसियाले ब्याट फर नेपाल अभियान अन्तरगत नेपाल र विश्व ११ विश्व खेल आयोजना गरेको थियो । यसबाट नेपालका लागि हजारौं सहयोग जुटेको थियो ।
यसैगरी क्रिकेट स्कटल्याण्डले आईसीसीको क्रिकेट विकास कार्यक्रमको प्रमुख पुरस्कार ‘वेष्ट ओभरल क्रिकेट डेभलोपमेन्ट प्रोग्राम अवार्ड’ जितेको हो ।