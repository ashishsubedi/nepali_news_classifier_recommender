
﻿काठमाडौँ । ब्राजिलमा हुने रियो ओलम्पिकका लागि एथलेटिक्सतर्फ महिलामा नेपाल आर्मी क्लबकी सरस्वती भट्टराई छनोट भएकी छिन् । एथलेटिक्सतर्फको १५ सय मिटर दौडको खेलाडी छनोटमा आइतबार पहिलो स्थान हात पार्दै सरस्वती रियो ओलम्पिकका लागि छनोट भएकी हुन् ।
त्रिपुरेश्वरस्थित दशरथ रंगशालामा भएको छनोटमा ११ प्रतिद्वन्द्वीलाई पछि पार्दै सरस्वती पहिलो भईन् । सरस्वतीले निर्धारित दुरी ४ मिनेट ४१.३ सेकेन्डमा पुरा गरीन् । छनोटमा आर्मीकै सानुमाया कार्की ५ मिनेट ०३.४ सेकेन्ड समयसाथ दोश्रो भइन् । विजेश्वरी ज्ञान मन्दिरकी संगीता खड्का तेश्रो भइन् । संगीताले ५ मिनेट ०९.३ सेकेन्ड समय निकालिन् ।
पुरुषतर्फ १२ औं दक्षिण एसियाली खेलकुद (साग) मा ५ हजार मिटर दौडका कांस्य विजेता आर्मीकै हरिकुमार रिमाल छनोट भइसकेका छन् । रियो ओलम्पिक आगामी अगस्टमा ब्राजिलको राजधानी रियो सहरमा हुदै छ ।