
﻿
काठमाडौं/ भारतमा हुने १२औँ दक्षिण एसियाली खेलकुद (साग) अन्तर्गत लनटेनिसमा सहभागी हुने खेलाडी वैदेशिक प्रशिक्षणका लागि बुधबार थाइल्यान्डको बैंकक जाने भएका छन् । सागका लागि समान चार पुरुष–महिला गरी ८ खेलाडी छनोट भएका छन् । तर, हाल तीन पुरुष र तीनजना महिला खेलाडी नेपालबाट थाइल्यान्ड जानेछन् ।
पुरुषमा संरक्षकभूषण वज्राचार्य, श्रीराम मगर र कमल भण्डारी थाइल्यान्ड जाँदै छन् । अर्का खेलाडी अभिषेक बास्तोला अमेरिकाबाटै थाइल्यान्ड आउने अखिल नेपाल लनटेनिस संघकी अध्यक्ष ज्योति राणाले जानकारी गराइन् । महिलामा गंगा शर्मा, विभूति कार्की र विजिशा श्रेष्ठ छन् । सागका लागि छानिएकी इरा रावत
थाइल्यान्डमै छिन् । इरा त्यहीँमा टोलीसँग मिसिनेछिन् । पुरुषमा लनटेनिसले दुई दशकपछि सहभागिता जनाउन लागेको हो । महिलाको स्पर्धा सागकै इतिहासमा पहिलोपटक समावेश गरिएको हो ।