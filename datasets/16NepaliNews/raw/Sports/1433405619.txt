
﻿फिफाका एक पूर्व वरिष्ठ अधिकारीले भ्रष्टाचार गरेको स्विकारेका छन् । विविसीका अनुसार फिफाका पूर्व वरिष्ठ अधिकारी चेक ब्लेजरले सन् २०१० मा विश्वकपको आयोजना दक्षिण अफ्रिकालाई दिँदा घूस लिएको स्विकारेका हुन् । ब्लेजर सन् १९९७ देखि २०१३ सम्म फिफाको कार्यसमितिमा थिए । उनले दक्षिण अफ्रिकालाई आयोजना गर्न दिन कार्यसमितिका अरु सदस्य पनि घूस लिन सहमत भएका बताएका छन्  । तर दक्षिण अफ्रिकाले भने घूस दिएको आरोप अस्विकार गरेको छ । ब्लेजरले अमेरिकामा ट्याक्स चोरीको आरोप पनि स्विकारेका छन् । ७० वर्षका ब्लेजर अहिले गम्भीर विरामी परेको विविसीले जनाएको छ । फिफामा भ्रष्टाचार भएको आरोपमा उच्च अधिकारी सहित ७ जना पक्राउ परेका छन् । भ्रटाचारको अमेरिका र स्विजरल्याण्डले छानबिन गरिरहेका छन् । भ्रष्टाचारकाण्डकै कारण फिफाको अध्यक्ष चुनिएको ४ दिन पछि  मंगलबार सेप ब्लेटरले राजिनामा दिसकेका छन् । उनीमाथि पनि अनुसन्धान हुने जनाइएको छ । 
