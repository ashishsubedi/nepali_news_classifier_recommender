
﻿२२ चैत, काठमाडौं । रोबर्ट लेभान्डोस्कीले आफ्नो पूर्व क्लब बोरुसिया डर्टमुण्डविरुद्ध गोल गरेपछि बार्यन म्युनिख लगातार तेस्रो सिजन बुन्डेजलिगाको उपाधि नजिक पुगेको छ । शनिबार राति भएको खेलमा बार्यन म्युनिखले बोरुसिया डर्टमुण्डलाई १ ० गोल अन्तरले पराजित गरेको हो । उसका लागि लेभान्डोस्कीले ३६ औं मिनेटमा विजयी गोल गरे । थोमस मुलरको प्रहार डर्टमुण्डका गोलरक्षकले रोक्ने क्रममा फर्किएर आएको बलमा उनले गोल गरेका हुन् ।

यो सिजनमात्र डर्टमुण्डबाट बार्यन आएका लेभान्डोस्कीले पूर्व क्लबविरुद्धको पहिलो गोलको खुसी भने मनाएनन् । दोस्रो स्थानमा रहेको वल्फ्सबर्गले स्टार्टगार्डलाई ३ १ ले पराजित गरेको छ । जितपछि बार्यन म्युनिखको २७ खेलबाट ६७ अंक छ भने दोस्रो स्थानमा रहेको वल्फ्सबर्गको समान खेलबाट ५७ अंक छ ।

 
