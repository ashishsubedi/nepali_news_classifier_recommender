
﻿बोलिभियालाई हराउँदै पेरु कोपा अमेरिकी फुटबलको सेमिफाइनलमा पुगेको छ । चिलीमा जारी प्रतियोगिता अन्तर्गत शुक्रबार बिहान भएको क्वार्टरफाइनल खेलमा पेरुले बोलिभियालाई ३ १ गोलले हराएको हो ।  पेरुका लागि होजे पाउलो गुरेरोले ह्याट्रिक गरे । बोलिभियाका लागि पेनाल्टी मार्फत मोरेनो मार्टिन्स्ले सान्त्वना गोल फर्काए । जितसँगै पेरुले आयोजक चिलीविरुद्धको सेमिफाइनल भीडन्त तय गरेको छ । प्रतियोगिताको तेस्रो क्वार्टरफाइलन खेलमा शनिबार बिहान अर्जेन्टिना र कोलम्बिया भिड्नेछन् भने अन्तिम क्वार्टरफाइनल खेल पर्सि बिहान ब्राजिल र पाराग्वेबीच हुनेछ ।
