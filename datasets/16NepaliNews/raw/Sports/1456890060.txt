
﻿
नयाँ पत्रिकाकाठमाडौं, १९ फागुन
तीन महिनापछि फ्रान्समा हुने युरोकपमा दुईजना नेपाली खेलप्रेमीले प्रत्यक्ष खेल हेर्ने अवसर पाउने भएका छन् । युरोकपको मुख्य प्रायोजकमध्येको एक काल्र्सबर्गले युरोप भ्रमण गर्ने अवसर दिलाउन लागेको हो ।
युरोकपअन्तर्गत १७ जुनमा हुने इटाली र स्विडेनको खेलमा एकजना भाग्यशाली विजेताले आफ्नो साथीसँग प्रत्यक्ष खेल हेर्न पाउनेछन् । साथै खेलको म्यान अफ द म्याच अवार्ड प्रदान गर्ने अवसर पनि प्राप्त गर्नेछन् ।
प्रतियोगितामा २४ देशको सहभागिता रहनेछ । एक महिनासम्म चल्ने प्रतियोगिता फ्रान्सका १० सहरमा आयोजना हुनेछ । प्रतियोगितामा ५१ वटा खेल हुनेछन् ।
गोर्खा बु्रअरीका प्रबन्ध निर्देशक फिलिप नोर्लेका अनुसार अभियानमार्फत काल्र्सबर्ग आफ्ना उपभोक्तासँग पुग्नेछ । जसअन्तर्गत भाग्यशाली विजेताले फ्रान्स गई युरोकप हेर्न पाउनेछन् ।
काल्र्सबर्गको खरिदमा उपभोक्ताहरूले कुपन भरी आठ हप्ताभित्र नजिकको काल्र्सबर्ग ड्रपबक्समा हाल्नेमध्येबाट ३ मेमा लक्की ड्रमार्फत भाग्यशाली विजेता छानिनेछ ।