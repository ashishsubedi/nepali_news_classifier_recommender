
﻿वीरगंज, १९ असार । आयोजक बहुदरामाई क्रिकेट क्लब पिपरालाई हराउदै निचुटा क्रिकेट क्लब बिजयी भएको छ ।
पर्साको गाबिस वैरीया बिर्ता वडा नं. ७ ध्यानसिंह पिपरामा आयोजित जिल्ला स्तरीय टी – २० क्रिकेट टुर्नामेन्टको आज सम्पन्न फाइन खेलमा निचुटा क्रिकेट क्लब ३८ रनले बिजयी भएको छ । १८ ओभर खेलमा निचुटाले १३३ रन बनाएको थियो । १३४ रनको लक्ष्य पाएको आयोजक श्री बहुदरामाई क्रिकेट क्लब १८ ओभरमा सवै बिकेट गुमाई १०५ रन मा सिमित भएको थियो ।
प्रतियोगिता अवधिभर राम्रो खेल प्रर्दशन गरेका बहुदरामाई क्रिकेट क्लब पिपराका राजु साह म्यान अफ दि सिरीज भएका थिए । प्रतियोगितामा निचुटा क्रिकेट क्लबका नितेश कुमार म्यान अफ दि म्याच भएका थिए । यसैगरी वेस्ट बलर पिपराका राजु साह र वेस्ट व्याट्स म्यान निचुटाका नितेश साह भएका थिए ।
श्री बहादुरामाई क्रिकेट क्लब पिपराका अध्यक्ष राजकिसोर पटेलको सभापतित्वमा सम्पन्न पुरस्कार बितरण समारोहमा बिजेता निचुटा क्रिकेट क्लब र उप बिजेता श्री बहुदारामाई क्रिकेट क्लब पिपरालाई कार्यक्रमका प्रमुख अतिथी नेपाल सदभावना पार्टीका महासचिव शिव पटेलले प्रमाण पत्र, नगद र शिल्ड बितरण गरेका थिए ।
पुरस्कार बितरण समारोहलाई सम्बोधन गर्दै महासचिव पटेलले खेलकुद समाज र राष्ट्रको पहिचान संग जोडिएकोले यसको संरक्षण संम्बद्र्धन हरेक पक्षबाट हुनुपर्ने तर्क राख्दै खेलकुदमा सरकारको तर्फबाट बिशेष कदम चाल्नुपर्ने धारणा राख्नु भयो । यसैगरी खेलका म्यान अफ दि म्याच नितेश कुमारलाई नेपाल सदभावना पार्टी वीरगंज नगर कार्य समितीका अध्यक्ष भरत सर्राफले प्रमाण पत्र , नगद र शिल्ड प्रदान गरेका थिए । साथै म्यान अफ दि शिरीज राजु साहलाई पिपरा गाँउका समाजसेवी बिन्दु पटेलले पुरस्कार बितरण गरेका थिए । कार्यक्रममा स्थानिय अगुवा पन्नालाल साह, फागु साह, दिनेश साह, क्लबका उपाध्यक्ष रामेश्वर पटेल ,सचिव राजु कुमार र सह कोषाध्यक्ष संतोष पटेल लगायतको उपस्तिथी रहेको थियो ।
असार ८ गते देखि शुरु भएको प्रतियोगितामा पर्साका १६ वटा टिमहरुले सहभागिता जनाएका थिए ।