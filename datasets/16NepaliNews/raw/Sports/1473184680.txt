
﻿
२१ भदौ, काठमाडौं । बार्सिलोनाका पूर्व कप्तान जाभी हर्नान्डेजले लिसेस्टर सिटीका रियाद महेरेजसँग नेयमार र लिओनल मेस्सी सँगसँगै खेल्ने क्षमता रहेको बताएका छन् ।
लिसेस्टरलाई गत सिजन पि्रमियर लिगको उपाधि दिलाउने क्रममा उनी टोलीका मुख्य सदस्य थिए । र, अल्जेरियाका महेरेज गत सिजन पीएफए प्लेयर अफ दि इयर घोषित भए ।
उनी बार्सिलोना जाने चर्चा पनि चलेको थियो । जाभीले भनेका छन्, ‘महेरेजसँग बार्सिलोनाबाट खेल्ने योग्य छन् । तर, उनले लिसेस्टर सिटीमै बस्ने निर्णय गरेकोमा म खुसी छु ।’
यदि उनले चाहेको भए अन्य क्लबमा जान सक्थे । तर, लिसेस्टरमै बसेर अब च्याम्पियन्स लिगमा कस्तो प्रदर्शन गर्छ भन्ने हेर्ने मौका मिलेको जाभीले बताएका छन् ।