
﻿६ वैशाख, काठमाडौं । विश्व क्रिकेट लिग च्याम्पियनसीप अन्तर्गत नामिबियाबिरुद्धको खेलमा नेपाली कप्तान पारस खड्काले कप्तानी पारी खेल्दै अर्धशतक पूरा गरेका छन् ।
चौथो नम्बरमा ब्याटिङ गर्न आएका कप्तान पारसले ४५ बलमा ३ चौका र ३ छक्को सहयोगमा अर्धशतक पूरा गरेका हुन् ।
सुरुवाती ब्याट्सम्यानहरु सस्तैमा आउट भएपछि आएका पारसले नामिबियाका बलरहरुलाई दवावमा राख्दै उत्कृष्ट इनिङ खेलिरहेका छन् ।
उनलाई अर्को इण्डबाट अनुभवि ब्याट्सम्यान शरद भेषवाकरले साथ दिइरहेका छन् । उनले पनि २७ रन बनाएका छन् ।
नेपालले २४० रनको लक्ष्य पछ्याइरहेको छ । नेपालले अहिलेसम्म २७ ओभरमा २ विकेट गुमाएर १२३ रन बनाएको छ ।