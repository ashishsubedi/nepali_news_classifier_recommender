
﻿धरान- प्रतिष्ठित बुढासुब्बा रेडबुल गोल्डकप फुटबलको १८ औं संस्करण फागुन दोस्रो साता गरिने भएको छ। आयोजक धरान फुटबल क्लबले शनिबार पत्रकार सम्मेलन गर्दै प्रतियोगिता फागुन ८–१५ सम्म हुने जानकारी दिएको हो। प्रतियोगिता धरान–१७ स्थित एन्फा टेक्निकल सेन्टरको मैदानमा हुनेछ। देशको असहज परिस्थितिले गोल्डकप आयोजना गर्नु चुनौतीपूर्ण भए पनि खेलप्रेमी धरानेको साथ र सहयोग पाएर सफल बनाउने अपेक्षा लिएको क्लब अध्यक्ष किसोर राईले बताए।