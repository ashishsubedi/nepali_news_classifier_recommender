
﻿काठमाडौँ । ताजकिस्तानमा मंगलबारबाट सुरु भएको एएफसी यु–१४ रिजनल गल्स फुटबल च्याम्पियनसिपमा साबिकको उपविजेता नेपालले पहिलो खेलमा आज भारतको सामना गर्दै छ ।
च्याम्पियनसिपमा बलियो चुनौती प्रस्तुत गर्ने योजनाका साथ ताजिकिस्तान गएको नेपाली टोलिले आज पहिलो खेलमा भारतको सामना गर्न लागेको हो । दुशान्बे रंगशालामा हुने खेल नेपाली समयअनुसार ४ बजेर ४५ मिनेटमा सुरु हुने छ ।
दक्षिण र मध्य क्षेत्रको एएफसी यु–१४ रिजनल गल्स च्याम्पियनसिपको यस संस्करणमा नेपाल समूह ‘बी’मा रहेको छ । नेपालको समूहमा भारतसंगै साबिकको बिजेता बंगलादेश रहेका छन् । नेपालले बिहिबार साबिकको बिजेता बंगलादेशसँग खेल्नेछ । नेपालमा भएको गत सस्करणको फाइनलमा नेपाल बंगलादेशसंग १ – ० ले पराजित हुदै उपविजेतामा सिमित भएको थियो ।
च्याम्पियनसिपमा रज्जु खड्काको कप्तानीमा नेपाल मैदान ओर्लदै छन् । च्याम्पियनसिपमा सहभागी हुन् १७ खेलाडी तथा ५ अफिसियल नेपाली टोलीको शुक्रबार नै त्यसतर्फ गएको थियो ।