
﻿६ साउन, काठमाडौं । हिमालयन ह्याप्पी चिल्ड्रेन एकेडेमी -एचएचसीए) ले सातौं प्याब्सन विद्यालयस्तरीय यु-१६ छात्र बास्केटबल प्रतियोगिताको उपाधि जितेको छ ।
त्रिपुरेश्वरस्थित राष्ट्रिय खेलकुद परिषद् (राखेप) को कभर्डहलमा बिहीबार भएको रोमाञ्चक फाइनलमा एचएचसीएले रेडिअन्टलाई ५१-५० को साँघुरो अन्तरले पराजित गर्‍यो । एचएचसीएको जितमा विशाल राईले सान्दार प्रदर्शन गर्दै ३८ अंक योगदान गरे ।
एचएचसीएले खेल सकिन ३ सेकेन्ड बाँकी छँदा उपाधि सुनिश्चित गरेको थियो । त्यसबेला एचएचसीए ४९-५० ले पछि थियो । त्यो समयमा एचएचसीएले ‘टु पि| सट’ पायो र विशालले लगातार दुई अंक स्कोर गर्दै जित सुनिश्चित गरेका थिए ।
पहिलो र तेश्रो क्वाटरमा एचएचसीएले जितको आधार खडा गरेको थियो । एचएचसीएले पहिलोमा १३-८ र तेश्रोमा १५-१३ को अग्रता बनाएको थियो । रेडिअन्टले दोश्रोमा १५-१३ र चौथोमा १४-१० को अग्रता हासिल गरे पनि जित हात पार्न सकेन ।
काठमाडौं प्याब्सनद्वारा आयोजित प्रतियोगितामा ओडिसीले तेश्रो स्थानमा चित्त बुझायो । ओडिसीले एन्जल्स हार्टलाई ४९-३५ ले हरायो । ओडिसीका प्रकाश श्रेष्ठले १७ अंक जोडे ।
प्रतियोगितामा फाइनलका सर्वाधिक स्कोरकर्ता विशाल ‘मोस्ट भेलुएबल प्लेयर’ घोषित भए । रेडिअन्टका राजन दाहाल उत्कृष्ट ‘थ्री प्वाइन्टर’ चुनिए । प्रतियोगिताभर १ सय ९२ स्कोर गरेका ओडिसीका सागर लामा सर्वाधिक स्कोरकर्ता बने । साताव्यापी प्रतियोगितामा ३२ टिमले लिग कम नकआउट आधारमा प्रतिस्पर्धा गरेका थिए ।