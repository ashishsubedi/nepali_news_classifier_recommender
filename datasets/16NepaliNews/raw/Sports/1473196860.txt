
﻿
२१ भदौ, काठमाडौं । अष्ट्रेलियाले श्रीलंकाविरुद्धको पहिलो टी-२० मा ३ विकेट गुमाएर २६३ रनको स्कोर बनाएको छ ।
यो टी-२० आईमा अहिलेसम्मकै ठूलो स्कोर हो भने आईपीएलमा २०१३ मा रोयल च्यालेन्जर्स बैंङ्गलोरले २६३ रनकै स्कोर बनाएको थियो ।
पहिले ब्याटिङ गरेको अष्ट्रेलियाका ग्लेन म्याक्सबेलले विस्फोटक ब्याटिङ गरे । उनले ६५ बलमा १४ चौका र नौं छक्काको मदतमा अविजित १४५ रन बनाए ।
यो टी-२० आईमा अष्ट्रेलियाली ब्याट्सम्यानको दोस्रो ठूलो स्कोर हो । फिन्चले २०१३ मा इंग्ल्याण्डविरुद्ध १५६ रन बनाएका छन् ।
ओपनरका रुपमा मेडन इनिङमै शतक बनाउने भने उनी पहिलो अष्ट्रेलियाली ब्याट्सम्यान बने ।
२० औं ओभरको अन्तिम बलमा आउट भएका टर्भिस हेडले ४५ रनको योगदान दिए । उस्मान खवाजाले ३६ रन बनाए भने डेभिड वार्नर २८ रनमा आउट भए ।