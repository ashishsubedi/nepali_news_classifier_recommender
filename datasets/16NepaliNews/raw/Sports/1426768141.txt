
﻿काठमाडौं । विश्व रेकर्ड बनाउँदै भारत विश्वकप क्रिकेटको सेमिफाइनलमा पुगेको छ । बिहीबार भएको खेलमा भारतले बंगलादेशलाई १०९ रनले पराजित गरेको छ । भारतले दिएको ३०३ रनको लक्ष्य पछ्याएको बंगलादेश ४५ ओभरमा सबै विकेट गुमाएर १९३ रनमा समेटियो । यो संगै भारतले लगातार ७ खेलमा विपक्षीलाई अलआउट गर्ने रेकर्ड बनाएका छ । भारतका उमेश यादवले ४, मोहमम्द सामीले २, रबिन्द्र जडेजाले २ र मोहित शर्माले १ विकेट लिए । बंगलादेशका नासिर हुसैनले ३५, सबिर रहमानले ३०, सौम्या सरकारले २९, मुस्फिकर रहिमले २७ र तमिम इक्वालले २५ रनको योगदान गरे ।

यसअघि टस जितेर पहिले ब्याटिङ गरेको भारतले निर्धारित ५० ओभरमा ६ विकेट गुमाएर ३०२ रन बनाएको थियो । भारतलाई सम्मानजनक योगफलतर्फ डोहो& याउन रोहित शर्माले १३७ रन बनाए । वानडे करियरको सातौ शतक हान्ने क्रममा उनले १२६ बलमा १४ चौका र ३ छक्का सहित १३७ रन बनाएका हुन् । यस्तै सुरेश रैनाले ६५, शिखर धवन ३० र रविन्द्र जडेजाले २३, अजिन्क्या रहाणे १९ र महेन्द्रसिंह धोनीले ६ रन बनाए । बंगलादेशका टक्सिन अहमदले ३, सकिब अल हसन, रुबेल हुसैन र मोर्ताजाले १ विकेट लिए । भारतका रोहित शर्मा म्यान अफ दि म्याच भए ।

 
