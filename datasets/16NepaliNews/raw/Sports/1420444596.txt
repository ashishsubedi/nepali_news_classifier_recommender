
﻿काठमाडौं, पौष २१ । स्पेनिस लिगअन्तर्गत गएराति भएका खेलहरुमा शिर्ष क्लवहरु रियाल मड्रिड र बार्सिलोना पराजित भएका छन् । क्रिष्टमस र अग्रेजी नयाँ वर्षको विश्रामपछि भएका खेलमा दावेदार क्लवहरु निराश भएका हुन् । लिग लिडर रियाल मड्रिडलाई भ्यालेन्सीयाले २-१ ले हराएको हो । आफ्नै मैदान मेस्टालामा भएको खेलमा भ्यालेन्सीयालाई विजयी गराउन एन्टोनियो बारागन र निकोलस।  

ओटामेन्डीले एक एक गोल गरे । यसअघि रियाल मड्रिडका क्रिश्चियानो रोनाल्डोले पेनाल्टीमार्फत पहिलो गोल गरेका थिए । उता, रियाल मड्रिड परजित भएपछि खेलेको बार्सीलोनाले तालिकाको शिर्ष स्थानमा उक्लने अवसर खेर फालेको छ । बार्सीलोनालाई रियाल सोसिडाडले १-० ले हराएको हो । इंग्लीश क्लव एभर्टन र म्यान्चेस्टर युनाईटेडमा लामो अनुभवपछि दुई साता अघिमात्रै स्पेनीस क्लव सोसिडाडका प्रशिक्षक बनेका डेभिड मोयजको प्रशिक्षणमा रहेको सोसीडाडलाई विजयी गराउन बार्सीलोनाका योर्डी अल्बाले दोस्रो मिनेटमा गरेको आत्माघाती गोल पर्याप्त बन्यो । ला लिगा अन्तर्गत गएरातीका खेलहरुपछि १७ खेलबाट ३९ अंक जोडेको रियाल मड्रिड शिर्ष स्थानमा रहेको छ । एक खेल बढी खेलेको बार्सीलोना ३८ अंकको साथ दोस्रो स्थानमा छ भने समान ३८ अंक जोडेको एथ्लेटिको मड्रिड तेस्रो स्थानमा रहेको छ ।

 
