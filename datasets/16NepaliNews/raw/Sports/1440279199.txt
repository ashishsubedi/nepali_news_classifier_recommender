
﻿५ भदौ, काठमाडौं । इंग्लिस प्रिमियर लिग फुटबलमा म्यानचेष्टर युनाइटेडको विजयी यात्रामा न्यूक्यासलले पूर्णविराम लगाएको छ । शनिबार भएको खेलमा न्यूक्यासलले म्यानचेष्टर युनाइटेडलाई गोलरहित बराबरीमा रोक्दै अंक खोसेको हो । युनाइटेडले सिजनको सुरुवाति दुई खेल जितेको थियो ।तर, वर्ल्ड ट्रार्फडमा भएको खेलमा पहिलो हाफको सुरुमा नै वायन रुनीले गोल गरेपनि अफ साइड रहृयो । २३ औं मिनेटमा न्यूक्यासलका मिटरोभिकको प्रहार बारमा लागेर फर्कियो ।

दोस्रो हाफमा लगातार दबावमा राखेपनि युनाइटेडले गोल गर्न सकेन । ८० औं मिनेटमा जाभियर हर्नान्डेजको प्रहार न्यूक्यासलका गोलरक्षकले मुस्किलले बचाए । खेलको अन्तिम मिनेटमा न्यूक्यासलले राम्रो काउन्टर मूभ बनाएको थियो । तर, वाइनाल्डमको क्रसमा डेम्बा सिसेले डाइभ हानेपनि बलसँग कनेन्ट भएन ।
