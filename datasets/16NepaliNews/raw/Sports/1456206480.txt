
﻿एजेन्सी लन्डन,  ११ फागुन
प्रिमियर लिगको उपाधि जित्ने अभियानमा रहेको म्यानचेस्टर सिटी एफए कपबाट भने बाहिरिएको छ । युवा खेलाडीलाई मैदानमा उतारेको सिटीविरुद्ध चेल्सीले ५–१ को जित निकाल्यो ।क्वार्टरफाइनलमा प्रवेश
सिटीमाथि सानदार जित निकालेको चेल्सी अन्तिम आठमा पुगेको छ । अघिल्लो सिजनको प्रिमियर लिगको साबिक विजेता चेल्सीले प्रशिक्षक जोसे माउरिन्होलाई बर्खास्त गरेपछि निकालेको यो फराकिलो जित हो ।दोस्रो हाफमा चार गोल
पहिलो हाफ बराबरीमा सकिएको खेलको दोस्रो हाफमा चेल्सीले चार गोल गरेको थियो । ३५औँ मिनेटमा डिएगो कोस्टाले हेडमार्फत गोल गर्दै चेल्सीलाई अग्रता दिलाए । तर, दुई मिनेटमा सिटीका डेभिड फाउपालाले बराबरी गोल फर्काए । उनी डेब्यु म्याचमा गोल गर्दै रेकर्ड बनाउन सफल भए ।
चेसीलाई अग्रता दिलाउन ४८औँ मिनेटमा विलियनले दोस्रो र ५३औँ मिनेटमा चाहिलले तेस्रो गोल गरेका थिए । ६७औँ मिनेटमा इडिन हजार्डले फ्रिकिकमार्फत गोल गर्दै चेल्सीको अग्रता ४–१ मा पुर्‍याएका थिए । खेल सकिन एक मिनेट बाँकी छँदा ट्राओरले चेल्सीको लागि पाँचौँ गोल गरे । त्यसअघि ओस्कारको पेनाल्टीलाई सिटीका गोलकिपरले विफल बनाए ।सिटीका पाँच खेलाडीको डेब्यु
खेलमा सिटीले पाँचजना युवा खेलाडीलाई डेब्यु गरायो । सिटीले १८ वर्षीय डेभिड फाउपालालाई डेब्यु गरायो । फ्रान्सका उनले गोल गर्न पनि सफल भए । यसैगरी, तोसिन अडारावियोओ, मानु गार्सिया, एलिक्स गार्सिया र बर्सान्ट सेलिनाले पनि सिटीबाट डेब्यु गरे । पाँचजना नयाँ खेलाडीलाई अवसर दिँदा सिटीमाथि चेल्सी हावी देखिएको थियो । नयाँ खेलाडीलाई डेब्यु गराएको विषयलाई अलोचना भएपछि सिटीका प्रशिक्षक म्यानुयल पेलिग्रिनीले आफ्नो निर्णयलाई बचाउ गरेका छन् ।