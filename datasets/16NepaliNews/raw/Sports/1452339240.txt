
﻿२५ पुस, काठमाडौं । दोश्रो सगरमाथा अन्तर्राष्ट्रिय कराते प्रतियोगिता माघ ८ गतेदेखि हुने भएको छ ।
नेपाल सितोरियो कराते डो संघ, शाखा डोजो नक्सालको आयोजनामा अुने प्रतियोगितामा करिब १ हजार खेलाडीले विभिन्न २६ स्पर्धामा प्रतिस्पर्धा गर्ने संयोजक ईश्वर थापा (गजेन्द्र) ले जनाएका छन् । नक्साल डोजोको १७ औं वाषिर्कोत्सवका अवसरमा हुन लागेको प्रतियोगितामा नेपालसहित भारत, भुटान र बंगलादेश गरी ४ राष्ट्रको सहभागिता रहने बताइएको छ ।
नेपाल सितोरियो कराते डो संघको तत्वावधान तथा अखिल नेपाल खेलकुद संघको सहयोगमा हुने दुईदिने प्रतियोगिताका खेलहरु नक्सालस्थित स्टार भेन्यु पार्टी प्यालेसमा हुनेछ ।