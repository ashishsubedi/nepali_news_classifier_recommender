
﻿एएफसी यू-१६ च्याम्पियनसिप छनोटमा नेपालले पहिलो खेल जोर्डनसँग खेल्ने भएको छ । एसियन फुटबल महासंघले शुक्रबार एएफसी यू-१६ र यू-१९ छनोटको खेल तालिका सार्वजनिक गरेको छ । यू-१६ को छनोट अन्तरगत समूह बीको खेलहरु सेप्टेम्बर १६ देखि २० सम्म कीर्गिस्तानको विसकेक शहरमा हुनेछ ।

जसमा नेपालले पहिलो खेल सेप्टेम्बर १६ मा जोर्डनसँग हुनेछ । सेप्टेम्बर १८ मा घरेलु टोली किर्गिस्तानसँग खेल्नेछ भने अन्तिम खेल २० तारिखमा ओमानसँग हुनेछ । यू-१६ छनोटमा ४५ देशले प्रतिस्पर्धा गर्नेछटन् । ११ समूह विजेता र दोस्रो स्थानमा रहेका चार उत्कृष्ट टीम अन्तिम चरणमा पुग्नेछन् । आयोजक भारतले स्वतः अन्तिम चरणमा स्थान बनाउनेछ ।

 
