
﻿मिलान । इटालियन सिरी ए फुटबलको उपाधि युभेन्टसले जितेको छ । सोमबार राति भएको खेलमा दोस्रो स्थानको नापोली रोमासँग १–० ले पराजित भएपछि युभेन्टसले लिगका तीन खेल अगावै लगातार पाँचौं पटक उपाधि जितेको हो ।
नापोलीले सोमबार रातिको खेलमा रोमालाई हराउन सकेको भए उसको उपाधि दाबेदारी कायम रहन्थ्यो । यदि पराजित भएको खण्डमा नापोलीले उपाधि युभेन्टसलाई सुम्पिने थियो । तर, नापोलीले रोमालाई पराजित गर्न सकेन र उपाधि युभेन्टसलाई सुम्पियो । नापोलीलाई उपाधि होडबाट बाहिर्याउन रोमाका राजेना इंग्लोलानले ८९ औं मिनेटमा गरेको गोल निर्णायक बन्यो ।
युभेन्टसले आइतबार राति भएको खेलमा फियोरेन्टिनालाई २–१ ले पराजित गर्दै उपाधि नजिक पुगेको थियो । तीन खेल बाँकी हुँदा युभेन्टसको लिगमा ८५ अंक छ भने दोस्रो स्थानमा रहेको नापोलीको ७३ अंक छ । यस्तोमा अब तीनै खेलमा युभेन्टस पराजित भए र नापोलीले तीनै खेलमा जित हातपारे पनि उपाधि युभेन्टसले नै जित्ने छ । एजेन्सी