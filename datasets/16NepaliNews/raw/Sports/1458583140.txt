
﻿विश्व नम्बर १ टेनिस स्टार नोभाक जोकोभिचले महिला र पुरुष खेलाडीलाई दिइने समान पुरस्कार राशीको बारेमा विवादास्पद बयान दिएका छन् ।
जोकोभिचले महिला खेलाडीको भन्दा पुरुष खेलाडीको पुरस्कार रकम धेरै हुनुपर्ने बताएका छन् । उनले भनेका छन्-‘महिलालाई भन्दा हामी पुरुषलाई धेरै पुरस्कारको व्यवस्था हुनुपर्छ किनकी हाम्रो खेल हेर्न धेरै दर्शक आउँछन् ।’
इण्डियन वेल्समा विएनपी परिवासको उपाधि जितेपछि सञ्चारमाध्यममा प्रतिक्रया दिँदै उनले महिला र पुरुष खेलाडीको पुरस्कार राशी समान भएकोमा असन्तुष्टि जनाएका हुन् ।
उनले सुझाव दिएका छन् की टिकट बिकि्र तथा टिभी दर्शकलाई आधार बनाएर इभेन्टमा पुरस्कार वितरण गर्नुपर्छ ।
यसअघि इण्डियन वेल्स टेनिस गार्डेनका सिइओ रेमण्ड मुरले भनेका थिए कि महिला डब्युटिए टूर पुरुषहरुको जस्तै गरेर चलिरहेको छ । तर जोकोभिच उनको यो भनाई मान्न तयार छैनन् ।
यी सर्वियन स्टारले भनेका छन् कि-‘महिलाहरुले आमहिलाहरुले आˆनो अधिकारका लागि लडाईँ लडेका छन् र धेरै हदसम्म अधिकार मिलिरहेको छ । तर पुरुष खेलाडीले पनि थप अधिकारका लागि लडाईँ लड्नुपर्ने भएको छ ।
जोकोभिचका अनुसार सबै तथ्याङ्कले यो कुराको पुष्टि गर्छ, महिलाको तुलनामा पुरुषहरुको खेलमा दर्शकको सङ्ख्या अत्याधिक हुने गर्छ । यसै कारणले पुरुष खेलाडीले महिलाले भन्दा धेरै पुरस्कार राशी पाउनुपर्ने उनको धारणा छ ।
उता महिला विश्व नम्बर १ खेलाडी सेरेना विलियम्सले मूरको टिप्पणी अपमानजनक र धेरै धेरै गलत आशयको भनेर टिप्पणी गरेकी छन् ।