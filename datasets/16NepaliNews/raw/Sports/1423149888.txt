
﻿२ माघ, काठमाडौं । आहा रारा गोल्डकप फुटबलमा झापा ११ ले विजयी सुरुवात गरेको छ । बिहीबार भएको खेलमा झापा ११ जगदम्बा लुम्बिनी क्लबलाई ४-० ले पराजित गर्दै क्वाटरफाइनलमा प्रवेश गर्& यो । पोखरा रंगशालामा भएको खेलमा झापाले चारै गोल दोस्रो हाफमा गरेको थियो । ५० औं मिनेटमा कर्ण लिम्बुले गोल गर्दै झापालाई सुरुवाति अग्रता दिलाए । ६६ औं मिनेटमा विशाल राई एले गोल गरे भने ७७ औं मिनेटमा लुम्बिनीका डिफेण्डर रवी सिलवालले अत्मघाती गोल गरेपछि झापा ३-० ले अगाडि भयो । खेलको अन्तिम मिनेटमा योगेश गुरुङले गोल गर्दै झापालाई ४-० को जित दिलाएका छन् ।
