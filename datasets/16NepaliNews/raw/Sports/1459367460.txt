
﻿
१७ चैत, काठमाडौं । टी-२० विश्वकपको बाँकी खेलमा भारतीय क्रिकेट टिममा युवराज सिंहको स्थानमा मनिष पाण्डेले खेल्ने भएका छन् ।
भारतीय क्रिकेट बोर्ड बीसीसीआईले यसको पुष्टि गरेको छ । २६ वर्षका पाण्डेले यसअघि हरारेमा जिम्बावेविरुद्ध टी-२० म्याच खेलेका थिए ।
इभेन्ट टेक्निकल कमिटीले युवराजको स्थानमा मनिष पाण्डेलाई खेल्ने अनुमति दिएको आईसीसीले जनाएको छ । यसअघि अष्ट्रेलियाविरुद्धको खेलका क्रममा युवराज घाइते भएका थिए ।