
﻿खुम्बु क्षेत्रमा औपचारिक शिक्षाको शुरुवात गर्ने सर एडमण्ड हिलारीको स्मरणमा खुम्जुङ स्कुल एल्मुनाई एसोसिएसन र खुम्जुङ माध्यमिक बिधालय व्यवस्थापन समितिले “सर एडमण्ड हिलारी मेमोरियल अन्डर १६ फुटबल कप” आयोजना गर्नेभएकोछ ।
खेल खुम्जुङ माध्यमिक बिद्यालयको खेल मैदानमा १६ जेठबा६ शुरुभई ४ दिनसम्म चल्नेछ  स्थानीयस्तरको यो खेलमा खुम्जुङ्, नाम्चे तथा चौरीखर्क गा.वि.सका विभिन्न संघसंस्थाले भाग लिने छन् ।
१६ बर्ष मुनिका खेलाडीहरु मात्र खेल्न पाउने यो खेलको उद्देश्य हिमाली क्षेत्रबाट खेलाडी उत्पादन गर्नु रहेको खुम्जुङ् स्कुल एल्मुनाई एसोसिएसन तथा यस खेलका संयोजक ङिमा ग्याल्जेन शेर्पाले बताए  
एसोसिएसनले फुटबल खेलाडीहरुलाई ४५ दिने अन्डर १६ फुटबल कोचिंग कार्यक्रम पनि सञ्चालन गरिरहेको छ ।
खेलमा प्रथम हुने टोलीले रु ४० हजार, दोस्रोले रु २० हजार प्राप्त गर्नेछन् । साथै उत्कृष्ट खेलाडी, सर्वाधिक गोल कर्ता, उत्कृष्ट गोल रक्षक तथा अनुशासित समूहलाई समेत पुरस्कृत गरिने आयोजक संस्थाले जनाएको छ ।
एडमण्ड हिलारी र तेञ्जिङ् नोर्गेले पहिलो पटक सगरमाथाको सफल आरोहण गरेका थिए ।
  खुम्बुमा ‘यु १६’ फुटबल      