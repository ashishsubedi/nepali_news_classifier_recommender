
﻿इंग्लिस क्लव म्यान्चेस्टर युनाईटेडका प्रशिक्षक लुईस भान गालले अर्को बर्षको च्याम्पियन्स लिगमा स्थान सुरक्षित गर्नका लागि आइतबार म्यान्चेस्टर सिटीबिरुद्धको खेलमा जित्नै पर्ने बताएका छन् ।
युनाईटेड गत सातामात्र लिभरपुलसँग पराजित हुँदै युरोपा लिग फुटवलबाट बाहिरिएको थियो भने यो साता उसले पि्रमियर लिगमा चार अंकले अगाडि रहेको सिटीसँग प्रतिस्पर्धा गर्नुपर्नेछ ।
‘हामीले सिटीलाई जसरी पनि हराउनुपर्नेछ । किनकी च्याम्पियन्स लिगमा स्थान सुरक्षित गर्न यो खेल महत्वपूर्ण छ ।’, भान गालले भने । हाम्रो अपेक्षा जहिलेपनि उच्च रहन्छ, हामनी सिटीको सामना गर्न तयार छौं ।
युरोपा लिगको बिजेताले सिधै च्याम्पयन्स लिग खेल्न पाउने व्यवस्था भएकाले युनाईटेड त्यो बाटोमा अग्रसर थियो । तर गत साता लिभरपुलले उसको योजनामा धावा बोलेपछि युनाईटेड साविककै बाटोबाट च्याम्पियन्स लिग छनौटका लागि प्रयासरत छ । त्यसका लागि हिलो खुटि्कलोको रुपमा उसले आइतबार सिटीलाई हराउनुपर्नेछ ।
युनाईटेडले च्याम्यिन्सलिगमा स्थान बनाउन लिगमा कम्तिमा चौथो हुनुपर्नेछ । आइतबार सिटीको घरेलु मैदान इथिहाडमा हुने खेल युनाईटेडका लागि फलामको चिउरा चपाएसरह हुनेछ । त्यसपछि पनि लिगको दोस्रो स्थानमा रहेको टोटनहृयाम र आफुभन्दा दुई अंक अगाडि रहेको वेष्टहृयामसाग उसले खेल्न बााकी नै छ ।
भान गालले भनेका छन् की म रिसाएको छैन, हतास भएको पनि छैन । उनले भनेका छन्-‘हामीले धेरै अवसरहरु सृजना गरेका थियौं तर विपक्षीले अवे गोल गर्न सफल भए । फरक त्यहीा देखियो ।’