
﻿
एजेन्सीकेपटाउन, २१ पुस
कप्तान हसिम अमलाले चौथोपटक दोहोरो शतक बनाएपछि मंगलबार दक्षिण अफ्रिकाले इंग्ल्यान्डविरुद्ध दोस्रो टेस्टको पहिलो इनिङमा सानदार जवाफ दिएको छ । अमलाले पहिलो इनिङमा २ सय १ रन बनाए । उनले ४ सय ७७ बलमा २७ चौका प्रहार गरेका थिए । दक्षिण अफ्रिकाले आफ्नो पहिलो इनिङ सात विकेटको नोक्सानीमा ६ सय २७ रन योगफल बनाउँदै इनिङ समाप्ति घोषणा गर्‍यो ।
इंग्ल्यान्डले पहिलो इनिङमा दुई रनको मात्र अग्रता लियो । अफ्रिकाका लागि टेम्बा बाभुमाले १ सय २ रनको नटआउट योगदान दिए । क्रिस मोरिसले १ सय ११ बलमा ६९ रन बनाए । यसैगरी, एबी डी भिलियर्सले ८८ रन तथा फाफ डु प्लेसिसले ८६ रन जोडेका थिए ।