
﻿
२९ चैत, काठमाडौं । जेमी भर्डीको दुई गोलसँगै सल्डरल्याण्डलाई पराजित गरेको लिसेस्टर सिटी प्रिमियर लिग फुटबलको उपाधि नजिक पुगेको छ ।
आइतबार राति भएको खेलमा लिसेस्टरले सण्डरल्याण्डलाई २-० गोल अन्तरले पराजित गरेको हो । ६६ औै मिनेटमा लिसेस्टरलाई अग्रता दिलाएका भर्डीले खेलको अन्तिम मिनेटमा दोस्रो गोल गरेका थिए । यो लिगमा उनको २१ औं गोल हो ।
अर्को खेलमा टोटनहृयामले म्यानचेष्टर युनाइटेडलाई ३-० हराएको छ । र, लिसेस्टरमाथि दबाव कायमै राखेको छ ।
जितसँगै लिसेस्टरको ७२ अंक भएको छ भने दोस्रो स्थानमा रहेको टोटनहृयामको ६५ अंक छ र लिगमा ५ खेल खेल्न बाँकी छ ।
 