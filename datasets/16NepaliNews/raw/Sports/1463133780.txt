
﻿नयाँ पत्रिकासुर्खेत, ३१ वैशाख
सुर्खेतमा ८० लाखको लगानीमा सुविधा सम्पन्न मध्यपश्चिम फिट्नेस सेन्टर सञ्चालन भएको छ । मध्यपश्चिममै पहिलोपटक फिट्नेस सेन्टर सञ्चालनमा आएको हो । ‘हजुरको स्वास्थ्य, हजुरकै सुन्दर शरीर, अब हजुरकै हातमा’ नाराका साथ अन्तर्राष्ट्रियस्तरको मापदण्ड भएको फिट्नेस सेन्टर सञ्चालनमा आएको सेन्टरका निर्देशक प्रमोद हमालले बताए ।दश वर्षपछि सञ्चालनमा
सेन्टरका अध्यक्ष हमालले १० वर्षको संघर्षपछि फिट्नेस सेन्टर सञ्चालन गर्न सफल भएको बताए । ‘मैले १० वर्षको संघर्षपछि सुर्खेतमा फिट्नेस सेन्टर स्थापना गर्न सफल भएको छु,’ उनले भने, ‘यसमा सबैको साथ र सहयोग रहने अपेक्षा लिएको छु ।’ हमालले आफ्नै लगानीमा उक्त सेन्टर स्थापना गरेको बताए । उनले स्वस्थ राख्न, लागुऔषध दुव्र्यसनबाट युवाहरूलाई टाढा राख्न यस सेन्टरले सहयोग गर्ने बताए ।