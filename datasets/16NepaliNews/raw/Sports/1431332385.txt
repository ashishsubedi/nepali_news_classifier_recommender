
﻿वैशाख २८   एथ्लेटिको मड्रिड, लेभान्टेसँग बरारबरीमा रोकिएको छ । स्पेनिस ला लिगा अन्तर्गत आइतबार राति भएको खेलमा एथ्लेटिको लेभान्टेसँग २ २ को बराबरीमा रोकिएको हो । ३२ औं मिनेटमा डेभिड बारलले गोल गर्दै लेभान्टेलाई सुरुवाती अग्रता दिएका थिए । तर त्यसको तीन मिनेटपछि नै एथ्लेटिकोका गुइहर्मी सिक्युइराले गोल गर्दै खेल १ १ को बराबरीमा ल्याए ।

 ६३ औं मिनेटमा कालु उचीले गोल गर्दै लेभान्टेलाई २ १ को अग्रता दिलाए ।हारको नजिक पुगेको एथ्लेटिकोका लागि खेल सकिन १० मिनेट बाँकी हुँदा गएको जनवरीमा एसी मिलानबाट लोनमा आएका फर्नान्डो टोरेसले गोल गर्दै २ २ को बराबरी गरे । तेस्रो स्थानमा रहेको एथ्लेटिकोको ३६ खेलबाट ७७ अंक भएको छ भने लेभान्टेको समान खेलबाट ३६ अंक छ । यस्तै ला लिगा अन्तर्गत आइतबार राति नै भएका अन्य खेलमा भिल्लारियलले एल्चीलाई १ ०, मालागाले अल्मारिलाई २ १ ले पराजित गरेको छ । अर्को खेलमा सेल्टा डी भिगो र सेभिल्लाले १ १ को बराबरी खेले ।
