
﻿दक्षिण एसियाली खेलकुद (तत्कालिन साफ हालको साग) को आठौं संस्करण काठमाडौंमा १९९९ मा हुँदा नेपालले ३१ स्वर्ण पदकका साथ दोस्रो स्थान हासिल गरेको थियो। नेपालले सागमा अहिलेसम्म हासिल गरेको सबभन्दा ठूलो सफलता त्यही हो। नेपालले १७ वर्षअघि त्यस्तो ऐतिहासिक सफलता हासिल गर्दा सबभन्दा मुख्य भूमिका निर्वाह गर्नेमा कराते र तेक्वान्दो थिए। कराते र तेक्वान्दोले १४/१४ स्वर्ण पदक जितेपछि नेपाल पदकतालिकामा पहिलोपटक दोस्रो स्थान हासिल गर्न सफल भएको थियो।