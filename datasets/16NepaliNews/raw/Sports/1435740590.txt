
﻿पराग्वेलाई फराकिलो गोल अन्तरले पराजित गर्दै अर्जेन्टिना कोपा अमेरिका फुटबल प्रतियोगिताको उपाधी नजिक पुगेको छ । बुधबार विहान सम्पन्न दोश्रो सेमिफाइनल खेलमा अर्जेन्टिनाले पराग्वेलाई ६ १ गोल अन्तरले पराजित गर्यो । अर्जेन्टिनाले १५ औं मिनेटमा मार्कोस रोजोको गोल मार्फत गोलको खाता खोलेको थियो । २७ औं मिनेटमा जाभियर पास्टोरेले अर्जेनिटनाको अग्रता दोब्बर पारे । तर ४३ औं मिनेटमा पराग्वेका लुकार वारियसले गोल गर्दै खेल २ १ मा पुर्याए ।

पहिलो हाफको तुलनामा निकै फितलो खेल खेलेको पराग्वेले दोश्रो हाफमा थप ४ गोल खायो । दोश्रो हाफको दोश्रो मिनेटमानै लियोनन मेस्सीको पासमा एन्जल डी मारियाले गोल गरे । तेश्रो गोलको ६ मिनेट वित्न नपाउँदै दोश्रो हाफको ८ औं मिनेटमा मेस्किकै पासमा मारियाले अर्जेन्टिनाको अग्रता ४ १ मा पुर्याए । दोश्रो हाफको ३५ औं मिनेटमा सर्जियो एग्युरो र ३८ औं मिनेटमा हिग्गुइनले गोल गरेपछि अर्जेन्टिना ६ १ को फराकिलो जितका साथ फाइनल प्रवेश गर्यो । अब उपाधीका लागि अर्जेन्टिनाले आयोजक चिलीसँग प्रतिस्पर्धा गर्नेछ । चिलीले मंगलबार भएको खेलमा पेरुलाई पराजित गर्दै प्रतियोगिताको फाइनलमा स्थान सुरक्षित गरिसकेको छ ।

 
