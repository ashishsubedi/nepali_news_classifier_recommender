
﻿
नयाँ पत्रिका काठमाडौं, १ फागुन
आइसिसी यू–१९ विश्वकप क्रिकेटको प्लेट च्याम्पियनसिपको उपाधि अफगानिस्तानले जितेको छ । शुक्रबार बंगलादेशस्थित कक्स बजारमा भएको खेलमा जिम्बावेलाई ५ विकेटले पराजित गर्दै अफगानिस्तानले प्लेट च्याम्पियनसिपको उपाधि जितेको हो ।
तारिकको अविजित शतक
पहिले ब्याटिङ गरेको जिम्बावेले निर्धारित ५० ओभरमा ९ विकेटको क्षतिमा २ सय १६ रन जोड्यो । २ सय १७ रनको लक्ष्य अफगानिस्तानले १९ बल खेल्न बाँकी छँदा ५ विकेटको क्षतिमा पार गर्‍यो ।
अफगानिस्तानको जितमा तारिक सान्टिकजाईले अविजित १ सय ६ रनको योगदान गरे । उनले १ सय ४२ बल खेल्दा १० चौका र २ छक्का प्रहार गरेका थिए ।पाकिस्तान पाँचौँ
यू–१९ विश्वकपको पाँचौँ स्थान पाकिस्तानले हात पारेको छ । पाकिस्तानले इंग्ल्यान्डलाई ७ विकेटले हराएर पाँचाँै स्थान हात पारेको हो । पहिले ब्याटिङ गरेको इंग्ल्यान्डले निर्धारित ५० ओभरमा ७ विकेट गुमाएर २ सय ६४ रन जोड्यो । इंग्ल्यान्डका लागि साम कुरानले सर्वाधिक ८३ रन जोडे । पाकिस्तानले ४३.१ ओभरमा ३ विकेटको क्षतिमा लक्ष्य पार गर्‍यो । पाकिस्तानको जितमा जिसान मलिकले ९३ रनको योगदान गर्दा सादव खानले ७५ तथा सैफ बदरले नटआउट ३९ रन जोडे ।दक्षिण अफ्रिका ११औँ
दक्षिण अफ्रिकाले न्युजिल्यान्डलाई १ सय ३८ रनको फराकिलो अन्तरले पराजित गर्दै ११औँ स्थान हात पार्‍यो । पहिले ब्याटिङ गरेको दक्षिण अफ्रिकाले निर्धारित ५० ओभरमा ६ विकेट गुमाएर २ सय ८८ रन जोड्यो । दक्षिण अफ्रिकाका लागि डिन फक्सक्रोफले १ सय १७ रन जोडेका थिए । जवाफमा न्युजिल्यान्ड ३८.४ ओभरमा १ सय ५० रनमै अलआउट भयो । न्युजिल्यान्डको इनिङ ध्वस्त पार्ने क्रममा दक्षिण अफ्रिकाका वइन मुल्डरले ४ विकेट लिए ।