
﻿पोखरा । विभागीय टोलि त्रिभुवन आर्मी क्लब पोखरामा जारी पाँचौ पोखरा कप फुटबलको फाइनलमा प्रवेश गरेको छ । बिहीबार भएको दोस्रो सेमिफाइनलमा धरान फुटबल क्लबलाई १ – ० ले पराजित गर्दै आर्मी उपाधि नजिक पुगेको हो ।
पोखरा रंगशालामा भएको प्रतिस्पर्धात्मक खेलमा आर्मीलाई जित दिलाउन नवयुग श्रेष्ठले निर्णायक गोल गरे । नवयुग श्रेष्ठले ५० अाैं मिनेटमा गरेको एक मात्र गोल खेलमा निर्णायक बनेको हो । त्यसअघि दुवै टोलीले केही गोलको अवसर खेर फालेका थिए ।
आर्मीले अब उपाधिका लागी दुई सस्करणको बिजेता मनाङ मर्स्याङ्दीसंग खेल्ने छ । फाइनल खेल शनिबार हुने छ । पहिलो सेमिफाइनलमा सशस्त्र प्रहरीको एपीएफ क्लबलाई पराजित गर्दै मनाङ मर्स्याङ्दीले यसअघि नै फाइनल यात्रा तय गरिसकेको छ ।
यस सस्करणको बिजेताले ५ लाख ५ हजार ५ सय ५५ रुपैयाँ पाउनेछन् । त्यस्तै दोस्रो हुने टोलीले २ लाखा ५५ हजार ५ सय ५५ पाउनेछ । यस सस्करणको प्रतियोगितामा नेपालका ११ तथा भारतको एक टिमले सहभागिता जनाएका थिए ।