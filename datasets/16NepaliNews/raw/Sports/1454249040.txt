
﻿
१७ माघ, काठमाडौं । हाडजोर्नीको उपचार नेपालमा राम्रो हुँदैन भन्ने भ्रमलाई काठमाडौंका धापासीस्थित ग्रान्डी अन्तर्राष्ट्रिय अस्पतालले चिरेको छ ।
शनिबार आहा रारा गोल्डकपको उपाधि जितेको मनाङको तर्फबाट उत्कृष्ट प्रदर्शन गर्ने  नाइजेरीयन खेलाडी ओलाओले आफिज ग्रान्डी अस्पतालमा घुँडाको शल्यक्रियाबाटै फिट भएका  थिए ।
आफिजलेे प्रतियोगितामा बिहीबार झापा ११ सँगको खेलमा ह्रयाटि्रक गरेका थिए । उनी प्रतियोगितामा बेस्ट फर्वार्ड र बेस्ट स्कोरर घोषित भएका थिए ।
आफिजको दुई वर्ष अघि ग्रान्डी अस्पतालका बरिष्ठ अर्थोपेडिक सर्जन डाक्टर चक्रराज पाण्डेले घुँडाको सर्जरी गरेका थिए ।
ग्रान्डीमा उनको एसिएल इन्जुरी, मिनिस्कल टिएर तथा कार्टिलेज इन्जुरीको उपचार गरिएको थियो । उपचारपछि खेल मैदानमा फर्किएर ओलाओले सशक्त गर्दा ग्रान्डी अस्पतालले खुसी व्यक्त गरेको छ ।
विगतदेखि नै  खेलाडीलाई लाग्नेे विभिन्न चोटहरुको उपचार ग्रान्डी अस्पतालमा हुँदै आएको छ । नेपाली राष्ट्रिय महिला फुटबल टिमकी कप्तान जमुना गुरुङ, राष्ट्रिय महिला भलिबल खेलाडी सिपोरा गुरुङ लगायतका खेलाडीहरुको  उपचार ग्रान्डीमा नै गराएका थिए ।
पोखरामा सम्पन्न मनाङ आहा रारा गोल्डकपमा आर्मीलाई हराउादै मनाङले १-० गोलले जितेको थियो ।