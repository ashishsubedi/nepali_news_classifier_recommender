
﻿काठमाडौं । नेपाली तेक्वान्दो प्रशिक्षक घमबहादुर थापा मगरले अष्ट्रेलियाको एकेडेमीबाट प्रशिक्षण लिइरहेका छन् । यसअघि अन्तर्राष्ट्रिय सेमिनार तथा एडभान्स कोर्समा सहभागिता जनाउन अष्ट्रेलिया पुगेका घमले एक हप्ता प्रशिक्षण लिइरहेका हुन् ।
उनले गत जुन २८ देखि प्रशिक्षण सुरु गरेका थिए । उनीसँगै करिब १८ देशका प्रशिक्षक सहभागी भएको विशेष प्रशिक्षण शुक्रबार सम्म चल्लेछ । अष्ट्रेलियाको योयोमा रहेको अष्ट्रेलियन एन्डिपेन्डेन्ट तेक्वान्दो एकेडेमीमा घमले विशेष प्रशिक्षण लिने अवसर प्राप्त गरेका हुन् ।
इन्टरनेशनल तेक्वान्दो फेडेरेशन (आईटीएफ) तेक्वान्दोका प्रशिक्षक घमले त्यहाँ सिकेका शैद्धान्तिक ज्ञान र प्रयोगात्मक टेक्निक नेपालको तेक्वान्दो खेल विकासमा लगाउने बताए ।