
﻿टी-२० विश्वकप छनोट क्रिकेटको समूह चरणको अन्तिम खेलमा नेपालले जर्सीसामू १०६ रनको लक्ष्य प्रस्तुत गरेको छ । टस हारेर ब्याटिङको निम्तो पाएको नेपालले २० ओभरमा ८ विकेट गुमाएर १०५ रन बनायो । नेपालको ब्याटिङ फेरि एक पटक असफल रहृयो । सातौं नम्बरमा ब्याटिङ गरेका डेब्यू ब्वाइ सिद्धान्त लोहनीले आक्रामक पारी खेल्दै नेपालको स्कोर एक सय कटाए ।

उनले १६ बलमा दुई छक्का र दुई चौकासहित २७ रन बनाए । ज्ञानेन्द्र मल्लले २६ रन बनाए भने शरद भेसवाकर १६ र पारस खड्का ११ रनमा आउट भए ,। अन्य कुनै पनि ब्याट्सम्यानले दोहोरो अंक जोड्न सकेनन् । प्रदिप ऐरी २, विनोद भण्डारी ३, राजेश पुलामी ४ र बसन्त रेग्मी रनमा आउट भए । सोमपाल कामी ३ र करन केसी शुन्यमा अविजित रहे । जर्सीका लागि नाट वाटि्कन्सले ४ ओभरमा २० रन दिएर ३ विकेट लिए ।
