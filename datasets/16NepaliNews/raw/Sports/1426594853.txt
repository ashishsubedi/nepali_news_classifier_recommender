
﻿काठमाडौं, चैत्र ३ -आजको खेलमा गोल गर्न नसकेपछि नेपाल एसिया फुटबल कपको पहिलो चरणबाटै बहिरीएको छ। सन् २०१८ मा रुसको विश्वकप तथा २०१९ मा यएईमा हुने एसिया कपका लागि एसियाली छनोटअन्तर्गत दोस्रो लेगका लागि नेपाल र भारतबीचको खेल सकिएको छ । खेल गोलरहित बराबरीमा सकिएको हो। दशरथ रंगशालामा भएको खेलमा नेपाल र भारत दुवै तर्फका खेलाडीले गोल गर्न नसकेपछि गोलरहित बराबरीमा सकिएको हो। 

आजको खेलै भरी नेपालले गोल गर्ने प्रसस्थ मौका पाएको थियो तर खेलाडहरुबीच तालमेल मिल्न नसकेका कारण गोल हुन सकेन । नेपाल चिरपरिचित प्रतिद्वन्द्वी भारतसँग उसको मैदानमा भएको पहिलो लेगमा ०९२ ले पछि पर्यो। आजको दोस्रो चरणमा पुग्न घरेलु मैदानमा कुनै गोल नखाई ३ ले जित्नुपर्ने आवश्यक थियो  सन् २०१४ मा ब्राजिलमा भएको विश्वकपको युरोपेली छनोटको प्ले अपमा युक्रेनमा ०९२ ले पछि परेर भोगेको स्थितिलाई उल्टाउँदै फ्रान्सले आफ्नो घरेलु मैदानमा ३ ले खेल उल्टाउँदै विश्वकपको टिकट काट्यो।

नेपाल र भारत हालसम्म १६ पटक भिडिसकेका छन्। यसमा भारतले १२ पटक नतिजा आफ्नो पक्षमा पारिसकेको छ भने नेपालले भारतलाई दुई खेलमा मात्र जितेको छ। त्यस्तै, दुई खेल भने बराबरीमा टुङ्गिएका छन्। भारतले नेपाललाई २८ गोल हानेको छ भने नेपालले नौ गोलमात्र फर्काएको छ। 
