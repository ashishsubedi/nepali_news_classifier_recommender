
﻿विम्बल्डन टेनिसमा फरक–फरक प्रस्तुति गर्ने खेलाडीमा सर्वियाली नोभाक जोकोभिक पनि पर्छन । सन् २०११ को विम्बल्डन उपाधि जितेपछि जोकोभिकले यस्तै काम गरे । उनको यो पहिलो विम्बल्डन ग्रान्डस्लाम थियो । उपाधि जितेपछि जोकोभिकले अन्य खेलाडीभन्दा फरक शैलीमा खुसी मनाए पनि । जोकोभिकले म्याच प्वाइन्ट रक्षा गरेपछि भुइँको घाँस टिप्दै खान थाले । आफ्नै फार्महाउसमा लाखौँ डलर खर्चेको गधाको दूधबाट बनेको पनिर खाने जोकोभिकले कोर्टको हरियो घाँस खाँदा उपस्थित १५ हजार दर्शक चकित भएका थिए । खेलपछि उनले भने, ‘यहाँको घाँस कति स्वादिलो छ भनेर हेरेको थिएँ, वास्तवमै यो घाँस मीठो रहेछ ।’