
﻿सन् १९७२ को म्युनिख ओलम्पिकमा भाग लिन जर्मनीतर्फ लाग्नुुअघि नेपाली म्याराथन धावक जीतबहादुर केसी निकै उत्साही थिए। यसको कारण थियो, उनी ओलम्पिक सुरु हुनु तीन महिनाअघि नै तयारीका लागि जर्मनी जाँदै थिए।

	 

	त्यो उनको पहिलो विदेश भ्रमण भने थिएन। 

	 

	सन् १९७० मा थाइल्यान्डको राजधानी बैंककमा भएको छैटौं एसियाली खेलमा जीतबहादुरले देशको प्रतिनिधत्व गर्ने मौका पाइसकेका थिए। तर, त्यहाँ उनको प्रदर्शन राम्रो हुन सकेन। उनले सातौं स्थानमा रहेर दौड पूरा गरेका थिए भने श्रीलंकाका रेजा नाम गरे...