
﻿
काठमाडौं । रियल मड्रिडले यस सिजन युरोपियन च्याम्पियन्स लिग फुटबलको उपाधि जित्नाका बाबजुद यो टोली विश्वको सबैभन्दा धनी क्लवका रुपमा दरिन सकेन ।
फोर्व्सले सार्वजनिक गरेको तथ्याङ्कमा रियल मड्रिडलाई पछि पार्दै अमेरिकाको रग्वी टोली डल्लास काउब्वाइ ३ विलियन पाउण्ड ब्राण्ड मूल्यसहित शीर्ष स्थानमा उक्लिएको छ । आश्चर्यको कुरा के हो भने यो टोली (नेशनल फुटबल लिग) एनएफएलको यस सिजनमा यो टोलीले १९८९ यताकै खराव प्रदर्शन गरेको थियो ।
गत सिजन ११औं पटक च्यामिपयन्स लिगको उपाधि जितेपनि एनएफएल महारथीलाई पछि पार्न नसकेको रियलको मूल्य २.८ विलियन पाउण्ड छ ।
सूचीमा बार्सिलोना तेस्रो स्थानमा छ । उसको मूल्य २.७ विलियन पाउण्ड छ । बार्सिलोना गत बर्षभन्दा १ स्थान माथि उक्लेको हो ।
त्यस्तै २.६ विलियन पाउण्ड ब्राण्ड मूल्य भएको अमेरिकाको बेसबल टिम न्यूयोर्क याङकिज चौथो तथा इंग्लिस पि्रमियर लिग महारथी म्यान्चेस्टर युनाईटेड २.५ विलियन पाउण्डसहित पाचौं स्थानमा छ ।
फोर्व्सको तथ्याङ्कमा विश्वका धनी स्पोर्टस् टिमको शीर्ष १० भित्र ५ टोली अमेरिकी रग्वी लिग एनएफएलका टोलीहरु छन् ।