
﻿काठमाडौ । मन्डेकाजी श्रेष्ठ र मुकुन्द्र महर्जनले युएईको दुवईमा आयोजना हुने अल अली खुला दुवई कराते– १ प्रिमियर लिगमा सहभागिता जनाउने भएका छन् ।
दुवई कराते महासंघको आयोजनामा चैत्र २५ देखि ३० गते सम्म संचालन हुने प्रतियोगितामा मुकुन्द्रले ६७ केजी तौल समूहमा र मन्डेकाजीले एकल कातामा प्रतिस्पर्धा गर्ने छन् । एक लाख युएस डलर पुरस्कार राशी रहेको यस प्रतियोगितामा विश्वका उत्कृष्ट खेलाडीहरुको सहभागिता जनाउने गर्छन् ।
प्रतियोगितामा सहभागी हुन् पाँच सदस्यीय टोली बुधबार त्यसतर्फ प्रस्थान गर्ने छन् । टोलीको प्रशिक्षकमा दीपक श्रेष्ठ छन भने व्यवस्थापकमा महेश रञ्जित र सन्तोष श्रेष्ठ रहेका छन् ।
टोलीलाई राष्ट्रिय खेलकुद परिषद्का सदस्य सचिव केशव कुमार विष्टले मंगबलबार विदाई गरे । विदाई कार्यक्रममा नेपाल कराते महासंघका सदस्य श्रीनिवास बैद्य, प्रमुख प्रशिक्षक महेश श्रेष्ठ लगायतको उपस्थिती रहेको थियो ।