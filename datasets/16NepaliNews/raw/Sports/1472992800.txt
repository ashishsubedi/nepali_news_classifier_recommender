
﻿
काठमाडौं । महत्वपूर्ण खेलमा सियरा लियोनसँग एक एक गोलको बराबरी खेलेपछि साविक बिजेता आइभरी कोष्ट अफ्रिका कप अफ नेसन फुटबल प्रतियोगिताका लागि छनौट भएको छ ।
अर्को बर्ष हुने प्रतियोगितामा छनौट हुन आइभरी कोष्टलाई १ अंकको आवश्यकता थियो । यस्तोमा इंग्लिस क्लव एष्टोन भिल्लाका स्ट्राइकर जोनाथन कोड्जियाले खेलको ३७औं मिनेटमा आकर्षक गोल गर्दै घरेलु समर्थकलाई खुसी तुल्याए ।
तर दोस्रो हाफको अन्त्यतिर केइ कामाराले सियरालियोनका लागि गोल गरेपछि साविक बिजेताको चिन्ता बढेको थियो । एक अवे गोल खाएको खण्डमा प्रतियोगितामा छनौट हुन असफल ठहरीले आइभरीकोष्टले त्यसपछि सियरालियोनलाई गोल गर्न दिएन ।
पिताको मृत्यु भएपछि बिदामा रहेका सालोमोन कलोउ अप्रत्यासित रुपमा टिममा फर्कँदै सुरुवाती टोलीमा परेका थिए ।