
﻿२५ चैत, काठमाडौं । अमृत साइन्स क्याम्पसले आगामी बैशाख ५ गतेदेखि सीएसआईटी अन्तरकलेज टी-२० क्रिकेट प्रतियोगिताको आयोजिना गर्ने भएको छ ।
काठमाडौँ  उपत्यकाका विभिन्न क्याम्पसमा विएससी सीएसआईटी अध्ययन गरिरहेका विद्यार्थीबीच सम्बन्ध विस्तार गर्ने उद्देश्यसहित अमृत साइन्स क्याम्पसको कम्प्युटर साइन्स एन्ड इन्फोर्मेशन टेक्नोलोजी डीपार्टमेन्टमा अध्ययनरत विद्यार्थीले उक्त प्रतियोगिता आयोजना गर्न लागेका हुन् ।
पछिल्लो समय निरन्तर रुपमा आयोजना गर्दै आइएको यस प्रतियोगितामा १६ वटा टिम सहभागी हुने सीएसआइटीका विद्यार्थी प्रमोद अर्यालले जानकारी दिए । यो प्रतियोगिताका सुरुका चार संस्करणहरु पटन बहुमुखी क्याम्पस र पाँचौं संस्करण अमृत क्याम्पसले जितेको थियो ।
इञ्जिनियरिङ अध्ययन संस्थान पुल्चोक क्याम्पसको मैदानमा हुने यो प्रतियोगितामा सुरुमा लिग चरणका खेल हुने छन् ।