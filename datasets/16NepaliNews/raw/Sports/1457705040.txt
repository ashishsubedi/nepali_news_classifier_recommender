
﻿२८ फागुन, काठमाडौं । इंग्लिस क्लव म्यान्चेस्टर युनाईटेड युरोपा लिग फुटवलको पि्र-क्वाटरफाइनल चरणको पहिलो लेगमा लिभरपुलसँग दुई शून्य गोलले पराजित भएको छ ।
पहिलो लेगमा एनफिल्डको भ्रमण गरेको युनाईटेड घरेलु टोलीसँग निरिह बन्न पुग्यो । लिभरपुलबिरुद्ध युनाईटेडले फितलो प्रदर्शन गर्दा पहिलो र दोस्रो हाफमा एक एक गोल खान पुग्यो ।
खेलको सुरुवाती २० मिनेटमै ड्यानिएल स्टुरिजले पेनाल्टी गोलमार्फत लिभरपुललाई अग्रता दिलाए । दोस्रो हाफमा लिभरपुलको प्रदर्शन अझै सुधारियो । ७०औं मिनेटमा रोवर्टो फार्मिनोले अग्रता दोब्बर बनाए । बाँकी समयमा दुवै तर्फबाट गोल हुन सकेन ।
युरोपा लिगको क्वाटरफाइनलमा स्थान बनाउनका लागि म्यान्चेस्टर युनाईटेडले अर्को साता घरेलु मैदान ओल्ड ट्राफोटमाहुने दोस्रो लेगमा लिभरपुललाई कम्तिमा तीन शून्य गोलले हराउनुपर्नेछ ।
युरोपा लिगकको पि्र-क्वाटरफाइनल पहिलो लेग अन्तर्गतका अन्य खेलहरुमा स्पेनिस टोली भिल्लारियलले जर्मनको बायर लिभरकुसेनलाई दुई शून्यले, स्पेनको एथ्लेटिको विल्वाओले भ्यालेन्सियालाई एक शून्य गोलले हराए भने चेक रिपब्लिकको स्पार्टा प्राहा र इटालीको लाजियोले एक एक गोलको बराबरी खेले ।