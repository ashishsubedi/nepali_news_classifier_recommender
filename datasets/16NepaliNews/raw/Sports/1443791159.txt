
﻿काठमाडौं,  १९ वर्षमुनिको एएफसी च्याम्पियनसिप छनौट प्रतियोगितामा शुक्रबार नेपाल र इरान भिड्दैछ । इरानको समेन अल एम रंगशालामा नेपाली समय अनुसार शुक्रबार बेलुका सवा ९ बजे हुने खेलमा नेपाली टोली उच्च मनोबलका साथ मैदानमा उत्रदैछ ।१९ वर्ष मुनिको साफ च्याम्पियनसिपको उपाधि विजेत टिम इरानसँग नेपाली टिम विशेष रणनीतिका साथ मैदान उत्रन लागेको बताइएको छ ।

समुह इ मा रहेको नेपालले अरु खेलमा जोर्डन र कुवेतसँग खेल्नेछ । छनौट चरण पार गर्ने १६ टोलीले अर्को वर्ष बहराइनमा हुने १९ वर्षमुनिको एएफसी च्याम्पियनसिपमा खेल्न पाउनेछ । यस्तै शीर्ष चारमा पर्ने टोलीले सन् २०१७ मा दक्षिण कोरियामा हुने २० वर्षमुनिको फिफा विश्वकपमा एसियाको प्रतिनिधित्व गर्नेछन् ।
