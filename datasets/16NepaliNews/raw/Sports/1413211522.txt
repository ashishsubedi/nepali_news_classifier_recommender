
﻿आश्विन २७, काठमाण्डौं । व्यवस्थापिका संसदको सार्वजनिक लेखा समितिले अखिल नेपाल फुटवल संघ एनफाका अध्यक्ष गणेश थापा सहित तीन जना पदाधिकारीको जिम्मेवारी स्थगन गरी छानविन अगाडि बढाउन दिएको निर्देशन पालना नगरेकोमा खेलकुद मन्त्रालयसंग स्पष्टीकरण लिएको छ । समितिको आजको वैठकमा उपस्थित खेलकुदमन्त्री पुरुशोतम् पौडेल र सचिव दिपेन्द्रनाथ शर्मालाई समिति सदस्यहरुले अध्यक्ष थापा, महासचिव धिरेन्द्र प्रधान र कोषध्यक्ष विराटजंग शाहीलाई निलम्वन गर्न दिएको निर्देशन पालना नभएकोमा जिज्ञासा राखेका थिए । यस अघिको वैठकले उनीहरुको जिम्मेवारी स्थगन गरी थालिएको कारवाही प्रक्रियाबारे लिखित जानकारी गराउन मन्त्रालयलाई निर्देशन दिएको समिति सचिव सुरेन्द्र आचार्यले जानकारी दिनु भयो ।
