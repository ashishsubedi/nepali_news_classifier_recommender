
﻿काठमाडौं/ इनोभेटिभ इंग्लिस स्कुल र रेडिअन्ट सातौँ प्याब्सन विद्यालयस्तरीय यू–१६ छात्र बास्केटबल प्रतियोगितामा आइतबार प्रिक्वार्टरफाइनलमा प्रवेश गरेका छन् । काठमाडौं प्याब्सनद्वारा आयोजित प्रतियोगितामा इनोभेटिभले ज्ञानमालालाई ३८–१५ ले पराजित गर्‍यो । इनोभेटिभका सोहन महर्जनले १२ स्कोर गरेका थिए । अर्को खेलमा आकृश शाहीको १३ स्कोरको सहयोगमा रेडिअन्टले एआइएलाई ३६–२४ ले हरायो ।हिमालयनको सहज जित
प्रतियोगिताअन्तर्गत पुरुषतर्फको अर्को खेलमा हिमालयन ह्याप्पी चिल्ड्रेन एकेडेमी (एचएचीसए)ले रिब्सलाई ४८–२८ को फराकिलो अन्तरले पराजित गरेको छ । हिमालयनको जितमा विशाल राईले सर्वाधिक २१ स्कोरको योगदान दिएका थिए । अर्को खेलमा विल्सन एकेडेमीले क्यारियर बिल्डिङ इन्टरनेसनल एकेडेमीलाई ५–२२ को अन्तरमा पराजित गरेको थियो । ग्रिनल्यान्डले काठमाडौं इंग्लिस स्कुबबाट वाकओभर पाएको छ । विजयी टोलीहरू अन्तिम १६ मा पुगेका छन् ।
टिआइए विजयी
यसैगरी, ठुङराम इन्टरनेसनल एकेडेमी (टिआइए)ले न्यु जेनिथलाई २९–१२ ले हराएको छ । टिआइएका सलिन शेरचनले सर्वाधिक १४ स्कोरको योगदान गरेका थिए । एन्जल्स हार्टले भ्याली पब्लिकमाथि ३३–१९ को जित निकाल्यो । एन्जल्सका सकबहादुर रोकाले १२ स्कोर गरेका थिए । ओडिसीले ड्याफोडिललाई ३५–२० ले निराश पार्‍यो । सेबले जिलेटलाई ३४–१३ को दोहोरो अन्तरमा पराजित गरेको छ । सेबका रेजिन गुरुङले ६ स्कोर गरे ।
बेबिलन विजयी
बेबिलनले माउन्ट ग्लोरीलाई २८–१७ र नेपाल सेन्ट्रलले कैलाश बोधीलाई १९–७ ले पाखा लगाए । बेबिलनका सगुन राईले १० तथा नेपाल सेन्टरका सुवास बुढाथोकीले १४ स्कोरको योगदान गरे । अर्को खेलमा लोयल्टीले बालविकासलाई ३२–६ तथा एन्जल लर्डले अरुणिमालाई ३५–२२ ले हराए । लोयल्टीका सोनाम तामाङले २१ तथा एन्जल लर्डका सुजन राईले २१
स्कोर गरे ।