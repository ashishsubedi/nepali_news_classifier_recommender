
﻿
एजेन्सी/ प्रिमियर लिगको जारी सिजनका उच्च गोलकर्ता जिमी भर्डी लिसेस्टर सिटीमै रहने सम्भावना बढेको छ । प्रिमियर लिगका धनी क्लबले सम्झौता गर्न गरेको कोसिसका बाबजुद पनि भर्डीले लिसेस्टरमै रहने कुरा अघि बढाएका छन् ।६० हजार पाउन्डको प्रस्ताव
भर्डीलाई क्लबमै राख्न प्रिमियर लिग लिडर लिसेस्टरले उनलाई हप्तामा ४० देखि ६० हजार पाउन्ड दिने प्रस्ताव गरेको छ । यसअघि म्यानचेस्टरका दुवै क्लब र चेल्सीले भर्डीलाई भित्र्याउने ठूलो रकमको प्रस्ताव गरेका थिए । भर्डीसँग साढे तीन वर्षको सम्झौता हुन लागेको बताइएको छ । यसअघि भर्डी सन् २०१४ मा लिसेस्टरमा आबद्ध भएका थिए ।एकै सिजनमा चम्केका भर्डी
भर्डीले माथिल्लो डिभिजनको क्लबबाट यो सिजनदेखि खेल्न थालेका हुन् । भर्डीले प्रभावशाली प्रदर्शन गरेपछि लिसेस्टर सिटी प्रिमियर लिगको शीर्ष स्थानमा छ । सिजनको उच्च गोलकर्ता भर्डीले १६ गोल गरिसकेका छन् ।