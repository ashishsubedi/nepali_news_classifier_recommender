
﻿-हस्तबहादुर के.सी

नेपालमा संविधानसभा प्रतिक्रान्तिको हतियार बन्न पुगेको छ । किनकि महान जनयुद्ध सञ्चालन गरिरहेकै अवस्थामा २०५७ मा दोश्रो राष्ट्रिय सम्मेलनबाट नेकपा (माओवादी) ले नेपाली नयाँ जनवादी क्रान्तिलाई सहयोग पुग्ने गरी संविधानसालाई नेपाली क्रान्तिको एक क्रान्तिकारी कार्यदिशाका साथ संविधानसभाको एजेण्डालाई खगनडि सारेको थियो । सबैलाई थाहा भएकै कुरा हो, जनयुद्धकै प्रक्रिया अन्तरगत नेकपा (माओवादी) ले तत्कालिन् प्रतिक्रियावादी सरकारहरूसीत राष्ट्रिय संकट समाधानको निम्ति संविधानसभालाई अन्तिम बटम लाइन बनाएर दुई दुई पटकसम्म शान्तिवार्ताको टेबुलमा बसेको थियो । तर तत्कालिन प्रतिक्रियावादी सरकारहरू नेकपा (माओवादी) ले अगाडि सारेको संविधान सभाको एजेण्डाप्रति सहमत हुन नसकेपछि माओवादी पुनः जनयुद्धमा फर्केको थियो । त्यस पछि मुलुक भीषण गृहयुद्धमा परिणत भएको थियो ।
 

हामीलाई यो कुरा पनि थाहा छ कि तत्कालिन राजा ज्ञानेन्द्रले २०६१ साल माघ १९ गते राजकीय सत्ताको सम्पूर्ण अधिकार आफ्नो हातमा लिएर संसदवादी राजनीतिक दलहरूलाई सत्ताच्यूत गर्दै मुलुकमा निरंकशु शासन सुरु गरेपछि बाढीले बगाएर ल्याएको बगरमा काम नलाग्ने गरी फ्याकिएको मुढो झैं बन्न पुगेको संसदवादी राजनीतिक दलहरू एकलै अगाडि बढ्ने र निरंकुश राजतन्त्रलाई संवैधानिक अवस्थामा ल्याउने क्षमतामा थिएनन् । संवैधानिक राजतन्त्रसँग त सँगै अगाडि बढ्ने संसदवादी दलहरूको लक्ष्य नै थियो । अर्कोतिर संसदवादी राजनीतिक शक्तिहरूसीत सहकार्य नगरिकन माओवादीले पनि एक्लै युद्ध जित्न सक्ने अवस्था पनि थिएन । यी कारणहरूले गर्दा तत्कालिन सात संसदवादी राजनीतिक दलहरू र जनयुद्ध संचालन गरिहेको नेकपा (माओवादी) एक्ला एक्लै अगाडि बढ्न नसक्ने अवस्थामा पुगपछि २०६२ मंसीर ७ गते भारतको नयाँ दिल्लीमा पुगेर निरंकुश राजतन्त्रको अन्त्यका निम्ति सहकार्य गर्दै अगाडि बढ्ने र संविधानसभालाई पनि आत्मसातीकरण गर्ने विषयमा सहमत भए पछि मात्र महान १० वर्षे जनयुद्धको जगमा २०६२& २०६३ को १९ दिने ऐतिहासिक जन आन्दोलन सफल हुन पुग्यो । त्यसपछि मात्र संविधानसभामा नेपाली जनता र नेपाल राष्ट्रको राष्ट्रिय एजेण्डा बन्न सफल भयो ।
  

 यसै प्रक्रिया अन्तरगत नै दश वर्षको जनयुद्धलाई स्थगित गरेर खुला रुपमा शान्ति प्रक्रियामा सामेल भयो । त्यसै प्रक्रिया अन्तरगत २०६४ चैत्र २८ गते ऐतिहासिक पहिलो संविधासभाको निर्वाचन सम्पन्न भयो । त्यस निर्वाचनबाट संविधानसभालाई मुलुकको राष्ट्रिय संकट समाधानका निम्ति मुलमुद्दा बनाउँदै आएको माओवादी पार्टी त्यस संविधानसभामा सबैन्दा ठूलो राजनीतिक दलको रुपमा उपस्थित हुन सफल भयो । र २०६५ साल जेठ १५ गते बसेको संविधासाको पहिलो बैठकबाट २४० वर्षे शाहवंसीय सामन्ती राजतन्त्रको अन्तय गरी गणतन्त्रको घोषणा हुन पुग्यो । राजतन्त्रको अन्त्य हुनु महान १० वर्षे जनयुद्ध र त्यसकै जगमा खडा भएर सफल  हुन पुगेको २०६२& ०६३ को १९ दिने ऐतिहासिक जनआन्दोलनको महान उपलब्धि थियो ।
 

अहिले जुन संविधानसभा प्रतिक्रान्तिको हतियार बन्न पुग्यो त्यो एकाएक बन्न पुगेको होइन । यसले पनि आफ्नो सारतत्वमा विभिन्न प्रक्रियाहरू पार गर्दै सफल हुन पुगेको छ । यस विषयमा आम नेपाली जनता र क्रान्तिकारी राजनीतिक शक्तिहरूले जानी राख्न आवश्यक हुन्छ ।  माओवादीले संविधानसभालाई जनताको नयाँ संविधान बनाएर त्यसैमार्फत नेपाली क्रान्ति सम्पन्न गर्ने नयाँ परिस्थितिको विकाससँगै नयाँ कार्यदिशा तय गर्नु अनिवार्य बन्न पुगेको थियो किनकि राजतन्त्रको अन्त्य हुने वित्तिकै मुलुकको राजनीतिक शक्ति सन्तुलन बदलिन पुगेको थियो । त्यसैले उसले नयाँ कार्यनीति तर्जुमा गर्नु उसको मुख्य कर्तव्य बन्न पुग्यो र २०६५ मंसीरमा सम्पन्न खरिपाटी राष्ट्रिय कार्यकर्ता भेलाले सामन्तवाद तथा साम्राज्यवाद विरोधी सारतत्व बोकेको जनताको संघीय गणतन्त्रात्मक संवैधानिक (जनसंविधान) संविधान निर्माण गर्ने कार्य नीति पारित ग& यो । माओवादीको यो निर्णयले मुलुकको राष्ट्रिय राजनीतिमआ नयाँ तरंग पैदा गरिदियो । एकातिर काँग्रेसः एमाले समेतका संसदवादी राजनीतिक शक्तिहरू नेपाली क्रान्तिलाई रोक्ने उद्देश्यले यथास्थितिवादी संविधान बनाउन चाहन्थे । साम्राज्यवादी तथा विस्तारवादीहरूकै योजना बमोजिम नै उनीहरू त्यसो गर्न चाहन्थे । माओवादीभित्रको एउटा शक्ति बिना प्रतिक्रियावादीहरू आफ्नो लक्ष्यमा अगाडि बढ्न सक्ने स्थिति थिएन । त्यसो भएन, उनीहरूले माओवादीको एउटा अवसरवादी, पलायनवादी तप्कालाई पकड्नुपर्ने थियो । त्यही रणनीति बमोजिम प्रतिक्रियावादीहरू साम्राज्यवादी तथा विस्तारवादीहरूको योजना र निर्देशन बमोजिम तत्कालिन नेकपा (माओवादी) भित्र चलखेल चलाउन थाल्नु स्वाभाविकै थियो ।

 

२०६२ असोज   कार्तिकमा सम्पन्न चुनवाङ बैठकदेखि माओवादीको मुख्य नेतृत्व क्रान्तिकारी बाटो होइन सुधारको बाटोबाट अगाडि बढ्ने योजनाका साथ अगाडि बढि सकेको थियो र त्यही योजना बमोजिम नै २०६५ मंसीर ५ गते दश वर्षे जनयुद्ध समाप्त भएको घोषणा गर्दै नेपाल सरकारसीत वृहत शान्ति सम्झौता सम्पन्न गर्न पुगेको थियो । पछि खरिपाटि भेलामा त्यो समूह अल्पमतमा प& यो र तत्कालिन माओवादीका वरिष्ठ नेता मोहन वैद्य किरणले प्रस्तुत गरेको सामन्तवाद तथा सावम्राज्यवाद विरोधी सारतत्व बोकेको जनताको संघीय गणतन्त्रात्मक संविधान बनाउनु पर्ने कार्य दिशा एकमतले पारित हुन पुग्यो । यसबाट तर्सिएको माओवादी भित्रको सुधारवादी एवं पलायनवादी शक्तिले दश वर्षे जनयुद्धमा शक्ति सरिक हुनबाट भागेको र दश वर्षे जनयुद्धको अवधिमा घोर विरोधीका रुपमा खडा हुँदै आएको तत्कालिन नेकपा (एकताकेन्द्र मसाल) समुहसीत २०६५ पुस ११ गते पार्टी एकता गर्न सफल भयो र माओवादी एमाओवादीमा परिणत हुन पुग्यो । एकता प्रक्रियासँग त्यसले पार्टीको पथप्रदर्शक सिद्धान्त माक्र्सवाद   लेनिनवाद   माओवादलाई विकृत तुल्याउन पुग्यो र माक्र्सवाद   लेनिनवाद   माओवाद विचार बनाउन पुग्यो । यो नै वैचारिक विचलनको प्रराकाष्टा थियो ।
 

काँग्रेस   एमाले समेत संसदवादी पार्टीहरू संविधान सभाबाट नेपाली जनता सार्वभौम भएको जनताको संविधान बनाउने पक्षमा हिजो पनि थिएनन् र आज पनि छैनन् । तर यो काम एक्लैले सफल पार्न सम्भव थिएन । त्यसो भएर साम्राज्यवादी तथा विस्तारवादीहरूको ग्राण्डडिजाइन अनुसार माओवादीबाट त्यो कार्य सफल तुल्याउन चाहन्थे । किनकि जनयुद्धकै प्रक्रियामा दमनको सारा लिएर पनि विश्वभरिकै प्रतिक्रियावादी शक्तिहरू जनयुद्धलाई समाप्त पार्न असफल भएका थिए । माओवादीलाई समाप्त पार्न असफल भएका थिए । त्यो शिक्षा पाएका सबैखाले प्रतिक्रियावादी शक्तिहरूले माओवादी भित्रकै एउटा शक्तिलाई आफ्नो हातमा लिएर दश वर्षे जनयुद्धकै प्रक्रियामा निर्माण गरि आधार इलाकाहरू, जनसत्ता, जनअदालत र जनमुक्ति सेनाको विघटन माओवादीकै हातबाटै गराउन चाहन्थे । उनीहरू सफल भए र माओवादीको मुख्य नेतृत्व नै सावम्राज्यवादी तथा विस्तारवादीहरूका सामु आत्मसमर्पण गर्दै प्रतिक्रियावादी कित्तामा सामेल हुन पुग्यो र आधार इलाका, जनसत्ता, जनअदालत, जनमुक्ति सेना नेपालको विघटन गरायो । जनमुक्ति सेनाको हतियार प्रतिक्रियावादी सत्तालाई बुझाए र जनताको संविधान बनाउने उद्देश्यले निर्माण गरेको पहिलो संविधान २०६९ जेठ १४ गते मध्यरातमा एक्कासी विघटन गर्न पुग्यो र कथित दोश्रो संविधान सभा निर्वाचनको घोषणा गर्न पुग्यो । पछि दश वर्षे जनयुद्धबाट आएको माओवादीको मुख्य शक्ति नेकपा   माओवादी र उसले नेतृत्व गर्दै आएको ३३ दलीय राजनीतिक संयुक्त मोर्चालाई समेत उक्त कथित संविधान सभामा सहभागी बन्न नदिने वातावरण तयार पार्दै साम्राज्यवादी तथा विस्तार वादीहरूको ग्राण्डडिजाइनमा नेपाली सेना परिचालन गरेर गत २०७० मंसिर ४ गते कथित दोश्रो संविधानसभा निर्वाचन सम्पन्न गरेको घोषणा गर्न सफल भयो ।
 

दोश्रो संविधानसभा पश्चगामी, यथास्थितिवादी एवं प्रतिक्रियावादी शक्तिको दुई तिहाइभन्दा बढि जुटाउन सफल भएको छ र जनविरोधी राष्ट्र विरोधी संविधान घोषणा गर्ने हैसियतमा संविधान सभामा उपस्थित भएको छ । अब संविधान सभा जनताको हातबाट फुकिसकेको छ । यस प्रकारको संविधानसभाबाट जनताको संविधान बन्ने कुरै भएन । अव संविधानसभाको औचित्य समाप्त भइसकेको छ । अहिले साम्राज्यवादी तथा विस्तारवादीहरूको दलाल तथा जनविरोधी राष्ट्र विरोधी संविधान निर्माणका मतियारहरूले आगामी माघ ८ गते संविधान घोषणा गर्न रटान दिइरहेका छन् र एकातिर नेपाली जनतालाई उल्लु बनाइराख्ने  र अर्कोतिर आफ्ना मालिकहरूलाई खुसी तुल्याउने कार्यमा तल्लिन छन् । अब प्रतिक्रान्तिकारी संविधान बन्ने निश्चितप्राय बन्न पुगेको छ । यसरी आज प्रतिक्रान्तिका श्रृंखलाहरू एकपछि अर्को गर्दै परिपक्व बन्दै छन् ।
   

 यसरी संविधान सभा प्रतिक्रान्तिको हतियार एकाएक बन्न पुगेको होईन । चुनवाङ बैठकदेखि श्रृंखलाबद्ध तरिकाले बन्न पुगेको हो । दश वर्षे जनयुद्धको नेतृत्व गर्दै आएको माओवादी मुख्य नेतृत्व वैचारिक रुपमा विचलित हुन पुगी साम्राजयवादी तथा विस्तारवादीहरू सामु लमपसार परी आत्मसमर्पण गर्दै प्रतिक्रियावादी कित्तामा सामेल हुन पुगेर देशी विदेशी प्रतिक्रियावादी शक्तिहरूको सहयोगी शक्ति बन्न पुगे पछि संविधान सभा प्रतिक्रान्तिको हतियार बन्न पुगेको हो ।


कथित प्रतिक्रान्ति सजिलै सफल हुने वाला छैन । नेपाली सर्वहारा वर्गको सबैभन्दा उच्चस्तरको संगठित राजनीतिक अग्रदस्ता नेकपा   माओवादी जो नेपाली क्रान्तिको वर्तमान निर्णायक नेतृत्वदायी शक्ति बन्न सफल भएको या यसले गत मंसीर २३   २९ मा सम्पन्न तेश्रो पूर्ण बैठकले संविधानमा जनताको हातबाट फुत्किसकेको र संविधानसभाको औचित्य समाप्त भएको निष्कर्ष निकाल्दै यस प्रकारको अवस्थामा वैदेशिक हस्तक्षेप तथा षड्यन्त्रमुक्त नयाँ राष्ट्रिय राजनीतिक सहमतिको निर्माण, संविधानसभाको विघटन, अधिकार सम्पन्न उच्चस्तरीय तथा सर्वपक्षीय राजनीतिक सभाको गठन, राष्ट्रिय संयुक्त सरकारको गठन, जनसंविधानको निर्माण र राष्ट्रिय स्वाधिनता तथा सार्वभौमिकताको रक्षाका कामलाई नै तात्कालिक राजनीति कार्यनीतिको रुपमा लिनुपर्दछ । आवश्यकता अनुसार वार्ता र संवादको ढोका पनि खुला राख्नु पर्दछ भन्ने निर्णय गरेको थियो  र जनसंघर्षलाई पनि अगाडि बढाउने काम पनि गर्दै आयो । दलाल राजनीतिक शक्तिहरूसीतको वार्ता, छलफल र संवादको प्रतिक्रियालाई पनि अगाडि बढाइरहेको छ । साथै माओवादीको साउनको पहिलो साता सम्पन्न चौथो पूर्ण बैठकले आगामी माघ सम्मका लागि सात महिने संघर्षको कार्यक्रम सार्वजनिक गरिसकेको छ । मुलुकले आँधीवेरीपूर्ण जनसंघर्षको माग गरिसकेको छ । माओवादीले पनि आफ्नै नेतृत्वमा ३३ दलीय राजनीतिक संयुक्त मोर्चा र अन्य सहमत हुने शक्तिहरूसीत सहकार्य गर्दै आगामी महिनासम्म जनसंघर्षलाई  उत्कर्षमा पु& याएर देशी विदेशी प्रतिक्रियावादीहरूको प्रतिक्रान्तिका सबै खाले षड्यन्त्रका तानावानाहरू च्यात च्यूत पारिदिने तयारीका साथ अगाडि बढ्दैछ । अन्तमा तेश्रो जनआन्दोलनका सुनामी ल्याउनुको अब बिकल्प छैन ।

 
