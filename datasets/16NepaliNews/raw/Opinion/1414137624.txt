
﻿ रोहित सुब्बा
देशमा समस्यै समस्याको श्रृङखला बद्ध चाँङ लाग्न थालेको छ । समस्याहरुको हल खोज्नु भन्दा पनि झन झन समस्या थप्ने र खाटोलागेको घाउहरुलाई कोट्याउने र बल्झाउने काम भैरहेको छ । राजनीतिक दलको शिर्ष नेताहरुको चेतना स्तर जनताको भन्दा पनि माथि उठ्न सकेको छैन । एकले अर्काको बिरोध गर्नु उनीहरुको दिन चार्यनै बनेको छ । 

सम्पूर्ण दोस अर्काको टाउकोमा थोपर्नु अनि आफू चोखो बन्नु वा पानी माथिको ओभानो बन्नु उनीहरुको मुख्य दैनिक काम नै बनेको छ । आफ्नो अखिल बुद्धिले काम नगर्ने अर्काको योजना ग्रयान डिजाएनमा चल्ने उनीहरुको स्वभाव नै बनिसकेको छ । उनीहरुको मानसिकतामा पराजीवी, पराधिन अर्काको बुद्धि विवेकमा भरपर्ने प्रवृतिको विकास भैसकेको छ । शिर्ष नेताहरुको यहि कमजोरी चरित्रका कारण उनीहरु नेपाली राजनीतिमा असफल पनि भै सकेका छन् । कोहि सिङ्गो देशको नेता बन्न सकेको छैन ।

राज नेता बन्न सकेको छैन । नेपाल कै नेता बन्ने स्वभाव चरित्र कसैमा देखिदैन । छुद्र ब्यवहार, स्वार्थी र लोभी पापी चरित्र र ब्यवहार भन्दा माथि उठ्न सकेको देखिदैन । देश र जनताको निम्ति त्याग तपस्या र बलिदानी कुनै पनि नेताहरुले गर्न सकेको र जनतालाई विश्वास दिलाउन सकेको अवस्था छैन । सिङ्गो देशको बागडोर आफ्नो काँधमा बोकेको नेताहरुको यो दुर्भाग्यापूर्ण ब्यवहार देखेर दया लागेर नआउने कुरै भएन । नेताहरुको यो ब्यवहार सच्याउनु नै पहिलो राजनीतिक समस्याको समाधानको सुत्र हो । 

परन्तु राजनीतिक समस्याको यतिखेरको समाधान भनेको देशले राजनेता नै जन्माउने कुरा हो । जब देशमा राजनेताको जन्म हुन्छ । नेपाल आमाले देशको छोरो जन्माउछ । यो धर्तिमा उथल पुथल भएरै छाड्ने छ । यतिखेर देशको गर्भमा, नेपाल आमाको गर्भमा, राजनेताको गर्भधारण भैसकेको छ । अब चाँडै देशले जन्माउनुको विकल्प छैन । त्यो समय आईसकेको छ । स्मरणरहोस् राजनेताको सम्भावना सदिऔं देखि सत्तामा हालिमुहाली गर्दै आएका ठूला दलका विवेकहीन र चरीत्रहीन नेताहरुको बीचबाट सम्भव छैन ।

राजनेता जन्मिए ठूलो त्याग, तपस्या, बलिदानी र पूर्ण जनविश्वासका साथ जनताको अपार माया ममताका साथ नयाँ शक्तिबाट नै जन्मिनेकुरा वैज्ञानिक हुने छ । राजनेताबाट देशको सम्पूर्ण समस्याको हलहुने कुरा अर्को भरपर्दो सुत्र हुनसक्छ । यतिखेर राज्यसंग राष्ट्रिय सहमतिको विकल्पै छैन । यो अर्थहीन संविधान सभालाई भंग गरेर सर्वपक्षीय राष्ट्रियसभा गठनगरी संविधान निर्माण गर्नुको पनि विकल्प छैैन । सहमतिय राष्ट्रिय संयुक्तसरकार गठनगरी सहमति र सहकार्यको बाटोबाट अगाडि बढ्नु निकासको अर्को महत्वपूर्ण सुत्र हुन सक्छ । यो देश सम्पूर्ण नेपाली जनताको साझा फुलबारी हो । सबै यहि देशमा अटाउने कुरा  सबैलाई ठाउँ दिने कुरा हो । सबैले यो देशमा बस्न पाउनु पर्दछ ।

सबैले सबैको अस्तित्वलाई स्वीकार्ने र स्थापित गर्ने कुरा हो । राज्यमा सबैको हक अधिकारलाई स्थापित गर्ने कुरा हो । सबै मिलेर भेद, भाव रहित समानताको राज्य स्पथापना गर्ने कुरा हो । सबैले सबैको अधिकतम् विश्वास जित्ने कुरा हो । राज्य निर्माणको निम्ति एकजुट भएर मेहनत र परिश्रम गर्ने कुरा हो । कसैले कसैलाई निशेध गर्न जरुरी छैन । यो अर्को निकासको महत्वपूर्ण सुत्र हुन सक्छ ।

 
