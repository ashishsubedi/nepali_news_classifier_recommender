
﻿-रामशरण न्यौपाने
 हिन्दु नेपालीहरुको महान् चाडपर्व अन्र्तगत तिहार पनि एक हो । तिहारलाई खासगरी आफन्त सँगको भेटघाट र दुःख सुखका कुरा, शुभकामना आदान प्रदान तथा एक वर्षभरिदेखि दिदिबहिनी र दाजुभाईहरुको भेटघाट गराउने चाडपर्वको रूपमा लिइन्छ । अहिले त तिहारलाई द्यौसी भैली खेल्ने र पैसा कमाउने धन्धा जस्तो भएको छ । यहाँनेर मैले द्यौसी भैली खेल्नु गलत भन्न खोजेको होइन । तर द्यौसीको नाममा पैसा उठाएर जुवातास र मोजमस्ती गर्नको लागि खेल्ने द्यौसी भैलो आवश्यक छैन । द्यौसी भैलो कार्यक्रमबाट कम्युनिस्ट क्रान्तिकारीहरुले त जनतामा गएर आफ्ना कुराहरु राख्ने र जनतालाई प्रशिक्षित पार्ने जनसम्बन्धलाई मजवुद पार्ने काम गरेमा द्यौसी भैली खेलेको सार्थकता रहनेछ । नत्र विना उद्देश्य पैसा मात्र उठाउने देउसी भैलीको कुनै सार्थकता रहँदैन । यसकारण देउसी भैली कार्यक्रमलाई खासगरेर क्रान्तिकारी माओवादीहरुले यसलाई जनसम्बन्ध सुधार तथा पार्टीको कार्ययोजना, कार्यक्रम जनतामा जनवादी गीत& नाच तथा नाटक मार्फत् लगेमा त्यसले पार्टीलाई सहयोग पु& याउनेछ । नत्र खाली पैसा उठाउने र जाँडपानी मात्र गर्ने उद्देश्यले कसैले देउसी भैलीको कार्यक्रम लिएर जान्छ भने त्यसले पार्टीलाई जनताबाट टाढा लैजान्छ । क्रान्तिकारीहरुको देउसी भैलोको पनि कुनै उद्देश्य हुनुपर्छ । यदी रमाइलो कै लागि गर्ने भए सामन्त कहाँ किन जाने देउसी भैलो खेल्न, जनताका झुपडी, सुकुम्बासी बस्तीमा गए हुन्छनी । यसकारण आजभोलीको देउसी भैलो कार्यक्रम सामान्य जनताको घरमा भन्दा पनि ठूला घरानियाँ दलाल, सामन्त कहाँ गएर खेल्ने देउसी भैलोको कुनै अर्थ रहँदैन । यसले माओवादी पार्टीलाई नै जनताबाट टाढा लैजान्छ । यसकारण देउसी भैलोलाई बेलैमा नसच्याउने हो भने यस्ता किसिमका देउसी भैलो आवश्यक छैन । देउसी भैलो त सामान्य किसान, मजदूर, दलित, सुकुम्बासी बस्तीमा गएर गरिब जनतालाई खुशी बनाउन सक्ने देउसी भैलो खेल्नुको सार्थकता रहन्छ ।  


माओवादीको हकमा देउसी भैलोलाई जनतामा गएर आफ्ना कुराहरु राख्ने, जनताका पिर मर्काका कुरा सुन्ने, जनताको दुखेको घाउमा मल्हमपट्टी लगाउने खालको जनवादी देउसी भैलो खेल्नु नै सार्थकता हुन्छ । नत्र बुर्जुवा तबरले पैसा मात्र उठाउने उद्देश्यले देउसी खेल्ने भए जनता कहाँ नगए हुन्छ । यहाँका घरानियाँ साहु, महाजन बिनोद चौधरी, गोल्छा ग्रुपमा गए हुन्छ । आज जनवादी गित संगित लिएर सामन्त दलालकहाँ देउसी खेल्न जानु सहिदको रगतको अपमान गर्नु हो । हिजो ति दलाल सामन्तको सुराकीको आधारमा हजारौं मानिस सहिद तथा बेपत्ता भएका छन् ।  आज तिनै दलालकहाँ जनवादी देउसी भैलो लिएर माओवादी पार्टी जान्छ भने उसलाई सहिदको रगतले सरापनेछ ।
    

हिजो दशवर्षे महान् जनयुद्धको पिरियडमा पनि देउसी भैलो त खेलिन्थ्यो तर त्यो देउसी भैलो जनतामा संगठन बनाउने, जनतालाई प्रशिक्षित पार्ने उद्देश्यले खेल्ने गरिन्थ्यो । तर आजको देउसी भैलोको उद्देश्य केहि आर्थिक जम्मा गर्ने र नेताहरुले मोजमस्ती गर्ने बाहेक अर्को कुनै उद्देश्य छैन । अब त लाज हुनुपर्ने हो देउसी खेल्न पनि ? के का लागि खेल्छौ ? के भनेर जान्छौं जनताको घरमा भिख माग्न ? छ केहि उद्देश्य ? जनताले केका लागि भिख दिने ? जाँडपानी गर्न, रेष्टुरेन्ट दोहोरी जान कि ठमेलका महाँगा मसाज सेन्टरमा जान ? कि केही मान्छेका घरका तल थप्नका लागि ? होइन भने क्रान्तिकारी माओवादीहरुले क्रान्तिका लागि खेल्ने हो भने सामन्त& दलाल& भूमाफिया कहाँ किन जाने ? माओवादी देउसी भैलो त जनताका जनवादी गित& संगितले भरिएको हुन्छ ? दलाल राष्ट्रियता विरोधी हिन्दी गित बाहेक अरु नसुन्ने नेपाली जनताका दुःखमा रमाउने दलाल कहाँ किन जनवादी गित ? जनवादी गित सहिदको रगतसँग जोडिएको हुन्छ । जसले सहिदको रगतमा लात हान्छ त्यसलाई किन सुनाउने जनवादी गित ? यही हो माओवादी पार्टीको लक्ष्य& उद्देश्य ? यसको त आफ्नो लक्ष्य& उद्देश्यमा टेकेर कार्यक्रम गर्नुपर्छ ? जुन कार्यक्रमले पार्टीलाई हित गर्छ त्यस्ता कार्यक्रम गर्नुपर्छ ।
 

देउसी भैलो मुलतः रमाइलोका लागि पनि खेलिन्छ । तर हामी क्रान्तिकारीहरुले त रमाइलोलाई प्रशिक्षण र संगठन निर्माणको हकमा लानुपर्छ । आजको युगमा माओवादीहरुले खेलने देउसी भैलो जनवादी नै हो । किनकी हाम्रो जस्तो देशमा जनवादी क्रान्ति सम्पन्न नभएसम्म जनवादी गित& संगितको महत्व हुन्छ । रमाइलोकै लागि त खेल्ने हो भने बुर्जुवाहरुको देउसी भैलो धेरै राम्रो हुन्छ । दिमागमा बुर्जुवा संस्कार अनि किन जनवादी देउसी यो सरासर गलत छ । क्रान्तिकारीहरुको आफ्नै संस्कार& संस्कृति हुनुपर्नेमा बुर्जुवा संस्कारमा रुमलीरहनु भनेको जनतालाई ढाट्नु बाहेक अरु केही होइन । मुखमा जनवाद& साम्यवादको कुरा गर्ने अनि सामन्तवादी संस्कारमा धेरै रमाउनु क्रान्तिकारीपन होइन । हो हामीले यो समाजमा हँुदै आएका संस्कार संस्कृतिलाई बदल्ने हो त्यसका लागि कमसेकम क्रान्तिकारी माओवादीहरुबाट सरुवात गर्नैपर्छ । यदि त्यसो गर्न नसकिए आफुलाई क्रान्तिकारी हुँ भन्नु वाहियात कुरा हुन्छ । यहाँ मैले भन्न खोजेको कुरा के सत्य हो भने एकैपटक संस्कार& संस्कृतिको परिमार्जन गर्न त गाह्रो होला तर त्यो दिशामा जाने कि नजाने भन्ने मुख्य प्रश्न छ ? माओवादी आन्दोलनमा त यो सामन्तवादी पुरातन संस्कारको अन्त्य गर्नका लागि १४ हजार मानिसले बलिदान गरेका छन् । त्यसकारण यो माओवादी पार्टीका जुनसुकै नेता& कार्यकतालाई कुनैपनि हालतमा बुर्जुवा संस्कार संस्कृतिमा रमाउने छुट छैन । 

आज हामी केही (१०,००० २०,०००) पैसाको लागि सामन्त, दलाल, राष्ट्रघाती, भ्रष्ट्रचारी कहाँ किन जाने जनवादी देउसी लिएर । बरु पैसाकै लागि त हामी सबै मिलेर श्रम गरौं न यसबाट केही पैसा त जम्मा हुन्छ । श्रम गर्न लाज मान्ने अनि देउसीको नाममा पैसा उठाउने । केही भ्रष्ट्र& अराजक& नैतिकताहिन मान्छेहरुलाई च्यापेर खेलिएको देउसीको कुनै सार्थकता छैन । पार्टीको नाममा अवैधानिक रूपमा चन्दा आतङ्क मच्चाउने गलत व्यक्तिहरु, मालिकसँग मिलेर मजदूर निकाल्ने मजदूरमाराहरुको मिलेमतोमा भएको देउसी कार्यक्रमले जनतामा निरासा थोपर्ने कार्यक्रम बाहेक अरु केही होइन । जाँडपानी खाएर २४ सै घन्टा लठठ् परेर सुत्ने नेताहरुको इच्छामा खेलिएको देउसी भैलो उनीहरुको आफ्नो स्वार्थ अनुकुल छ । यसलाई क्रान्तिकारी नेता& कार्यकर्ताले सहि ढंगले बुझ्नुपर्दछ । पार्टीमा अन्यामेलता, निरासा, विचारविहिन, अलमलता भएको स्थितिमा केही थकितहरुको यस्तो कार्यक्रमले पैसा उठाउने काम बाहेक अरु केही हुन्न । माओवादी पार्टीको भविष्य के हो ? उद्देश्य के भन्ने बारेमा बहस नगरिकन अन्य कार्यमा रमाउनु सहिद& बेपत्ता परिवारजन र हजारौं कार्यकर्ताको भविष्यमाथि खेलवाड गर्न कुनै पनि माओवादी नेताहरुलाई छुट छैन । यतिखेर क्रान्ति गर्ने कि नगर्ने भन्ने विषयमा छलफल हुनुपथ्र्यो तर त्यसो हुन सकेको छैन यो बिडम्बनाको विषय हो । आज माओवादी& एमाओवादी दुवैमा खासै भिन्नता देखिदैन । दुबै माओवादी देउसीमा जुटेको छ । केही पैसा कमाउने उद्देश्य लिएर । अझ एमाओवादी नेता प्रचण्डको भैंसीपुजा, बाबुराम भट्टराई तिर्थटन यात्रा, कृष्णबहादुर महराको क्रिश्चियनमोह, हिसिला यमकिो तिजमोह जस्तै नेकपा माओवादीका कमरेड सिपि गजुरेलको भक्तपुर डोलेश्वधाम यात्रा, पम्फा भुषालको मातासँगको फोटोसेसन यो सबै क्रान्तिकारी कम्युनिस्टभित्रको विकृति हो । अझ आजभोली त दिनदहाडै माओवादी कार्यालयमा नै पास्नी कार्यक्रम, एकै जनाले तिन& चार पटक विवाह गर्ने प्रचलन बढिरहनु पुरातन संस्कारको नयाँ विकास भइरहेको मान्न सकिन्छ । हामी क्रान्तिकारी त नयाँको ठाउँमा झन पुरानोबाट तलझर्दै घृणाीत संस्कार रूपमा विकास गरिरहेका छौं । यसलाई नतोड्ने हो भने हामीले क्रान्तिकारी हुँ भन्नु बेइज्जती सिवाय अरु केही हुँदैन । त्यसकारण क्रान्तिकारी माओवादीले अब आइन्दा यस्ता कार्यलाई जनवादी संस्कारमा लाने कि यसैमा रमाउने भन्ने मुख्य प्रश्न देखा परेको छ ।

अन्तमा मैले यस लेख मार्फत् भन्न खोजेको सत्य कुरा के हो भने हामीले यस्ता बुर्जुवा संस्कारमा रुमलिरहनु हुन्न । पार्टीलाई नयाँ ढंगले अगाडी बढाउनुपर्छ । यस्ता किसिमबाट खेलिने देउसी भैलो चन्दा उठाउने नयाँ संस्करण बाहेक अरु केही हुँदैन । यसबाट पार्टी पछि हट्नुपर्छ भन्ने हो । यसलाई क्रान्तिकारीहरुले कसरी बुझ्ने त्यो तपाईहरुको कुरा हो ।        

 
