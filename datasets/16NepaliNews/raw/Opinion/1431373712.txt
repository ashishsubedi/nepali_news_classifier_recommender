
﻿-संजीव न्यौपाने 

हाम्रो देश नेपालमा अहिले प्राकृतिक बिपत्ति आइपरेको छ , यस प्राकृतिक विपत्तिले बिनाश त धेरै गर्यो तर भन्छन नि मान्छेलाई आपतमा चिनिन्छ , त्यहि भने जस्तै यस विपत्तिले समाजमा रहेका धेरैका अनुहार छर्लंग पारेर देखाइदिएको छ अनि धेरैको हैसियत पनि | हाम्रो समाजमा तिन प्रकारका पात्रहरु रहेछन, एक पात्र जो साचै पिडित छ , अर्को पात्र जो सबै कुरा थाहा पाएर पनि बेखबर छ अनि अर्को पात्र त्यो जसले विपत्तिलाई समेत अवसरको रुपमा प्रयोग गर्दै छ | प्राकृतिक विपत्तिको तयारि सरकार सँग त अवश्य थिएन तर सरकार यति कमजोर होला जस्तो जनताले सोचेका थिएनन् , सरकार र राजनीतिक पात्रहरुले आफ्नो बिस्वाश गुमाइसकेको स्पस्ट भएको छ , न जनताबाट न त विश्वका अन्य रास्ट्र बाट नै उनीहरु बिश्वश्नीय रहेछन |

जसरि दक्षिणबाट भारतले र उत्तरबाट चाइनाले हाम्रो भूमिलाई आफ्नो उद्देश्यको लागि भूकम्पको अवसरबाट प्रयोग गर्न खोज्यो त्यसले अब यो देखाउदै छ कि हाम्रो देश या त अब बिदेशीको हातमा गईसकेको छ या त हामि अब झन् एकजूट अनि झन् बलियो हुनु जरुरि छ | हामि नेपाली साचै अभागी छौ , किनकि हामि पहिले देखि नै राजनीतिक अवस्थाका कारण ले सधै गरिब छौ , अविकशित छौ र अशिक्षित छौ , हो धेरैले यहाँ मास्टर पास गरेका होलान , पि.एच.डी गरेका होलान, ठूलो ठूलो महल ठड्याएका होलान  तर शिक्षितहरु नै यहाँ सबै भन्दा अशिक्षित छन् र करोडपतिहरु नै यहाँ सबै भन्दा गरिब छन् |

यो कुरा हामीले हैन भर्खरै आएको भूकम्पले चित्रण गरिदिएको एउटा दृश्य हो जहाँ शिक्षित हरु ११ रेक्टर स्केल को भूकम्प आउने र उपत्यका डुब्ने त्राशले त्रशित हुदै सहर छाड्दै थिए भने करोडपतिहरु पिडित भन्दा पहिले पाल अनि राहत माग्न सरकार को निकाय मा पुगेका थिए | अझ राहत बाड्ने बेलामा त परकास्टा नै नाघ्यो , राहत समितिमा उही पहिले पहिले जग्गा दलाल गर्ने  दलाल हरु अनि कालोबजारी गर्ने व्यापारीहरु नै सम्मिलित थिए | कमिसन र नाफा नभई काम गर्न नसक्ने समूहहरु नै समाजसेवी अनि उही घर सद्दे हुने करोडपतिका छोराहरु नै भूकम्प पिडित बनेर भूकम्पको व्याख्या गर्दै थिए | अझ उनीहरु भन्दै थिए , सरकार निकम्मा छ ,पाल पाइएन , राहत पाइएन , देश बन्दैन , आदि इत्यादि | 

यहि करोडपति मध्ये कोहि अब इँटा को प्यापर ठिक हुन्छ भनि कालोबजारी गर्न  इँटा को बूकिंग गर्दै थिए त कोहि चौ चौ को मोल १५ बाट 80 पुर्याउन |बस व्यवसायी टिकट बढाउन , ब्यापारी मोल बढाउन , घरबेटीहरु बहाल बढाउन अनि हस्पिटल हरु शुल्क लिन | अर्काथरी चोर अनि फटाहाहरुको समूह थियो जो भूकम्प लाई चोरी , डकैति अनि लुटपाटको अवसर बनाउन खोज्थे , यो ति समुहहरु थिए जो भूकम्प र त्यसले मारेको लाश बाट अनि जनताको पिडाबाट आफूलाई धन कमाउने अवसर बनाउन खोज्दै थिए | अर्को एक समूह थियो जो फोटो खीची खीची आफूले के के न गरें भनेर तिनै गरिब लाई गएर जिस्काउदै , फोटो खिच्दै फेसबुकमा लाइक र कमेन्ट बटुल्न  ब्यस्त थियो | मैले यसो गरे , उसो गरे भनेर समाजमा आएर सुनाउदै थियो अनि आफ्नो छाप समाजमा ठूलो बनाउन खोज्दै थियो | 

हो यी सबै ति राष्ट्रिय र अन्तराष्ट्रिय पात्रहरु हुन् जो विपत्तिलाई आफ्नो स्वार्थ अनि अवसरमा परिणत गराउन खोज्दै थिए , खोज्दै छन्  र खोज्दै हुने छन् | उता अर्का थरि पिडित यस्ता थिए जो भूकम्पलाई रमाइलो गर्ने पर्वको रुपमा तास खेलेर, रक्सि मासु पाल भित्र बसेर खादै , मर्ने मरिरहन्छ , हामीलाई के मतलब सैलिमा जिन्दगि को मजा लिदै थिए , अर्का पात्र ति जो समाचार सुनेर अनि हेरेर दिन काट्दै थिए , अब यो हुन्छ , यो हुदैन भनेर लख काट्दै थिए , यति मरे, उति मरे, अब यसो गर्नुपर्छ , उसो गर्नुपर्छ भन्दै सल्लाह दिन्थे , गफ छाट्दै होटल होटल धाउथे , यी ति पात्र हुन् जुन समाजलाई जस्तो सुकै आपत परे पनि केहि गर्ने वाला छैनन् , उनीहरुलाई केवल गफ गर्न, रमाइलो गर्न आउछ , अनि जिएर पनि मरेका छन्  |

अर्का पात्र ति थिए जो समाजका साचै पिडित थिए , आशा धेरै थियो तर सधैं टुट्थ्यो , आँखा भरि आँशु थिए, मन भरि पिडा थियो , न त समाज बाट नै केहि पाउथे न त राज्य बाट | आफूमाथि भएको अत्याचार बुझेर पनि लाचार थिए अनि बास्तविक  पिडित थिए | न आफ्नो लागि न त अर्काको लागि नै केहि गर्न सक्ने अवस्थामा उनीहरु थिए | यो त्यो समूह थियो जो जहिले लाचार हुने गर्छ , जो जहिले पिडित हुन्छ अनि जो जहिले पछी परेको हुन्छ | यहि ६०% समुहबाट नै ति माथि भनिएका समूहरु लाभ उठाउने गर्छन अनि नेता हरु राजनीति गर्ने गर्छन | 

यस भूकम्पले केहि साचै निस्वार्थी सहयोगी हरुलाई पनि देखायो , जसले निस्वार्थ भावले जनताको उद्दार गरि नै रह्यो, राष्ट्र को दायित्व बोध गरि नै रहयो र आफुले न त धन न त प्रचारको लागि पिडितको सेवा गर्यो , हो देश बनाउन यहि 5% को समुहको जस्तो बिचार सबै नेपाली हरुमा होस्  र अर्को बिपत्ति आउदा यस्तो दुर्भाग्य जनताले भोग्न नपरोस | 

 
