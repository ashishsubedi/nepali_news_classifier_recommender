
﻿बैशख ५ काठमाडौँ । म्युजिक भिडियोबाट चलचित्र क्षेत्रमा प्रवेश गरेकी नायिका शिल्पा पोखरेल  किस्मत- २ मा देखिने भएकी छन् । निर्माता छविराज ओझाले निर्माण गरेको चलचित्र लज्जाबाट ठूलो पर्दामा देखिएकी नायिका पोखरेलको किस्मत दर्शकले हेर्न पाउने भएका हुन्। सिने क्षेत्रमा स्थापित नायिका रेखा थापासँग डाढा भएलगत्तै छविको व्यानरमा भित्रिएकी नायिका शिल्पा र छविको नाम निकै चर्चामा रह्यो। नायिका शिल्पा पोखरलले भने यो चलचित्र चलाउने स्क्यान्डल मात्रै भएको दाबी गर्दै आएकी थिइन।

तर यस पटक फेरि शिल्पाले आफूलाई म्युजिक भिडियामा नाचिरहेको देखेपछि नै छविले आफूलाई चलचित्रमा लिएको बताउँदै छवीको साथलाई  छाड्न नसक्ने बताइन। छविकै ब्यानरमा निर्माण भएको हवल्दार सुन्तलीमा पनि नायिका शिल्पा पोखरेल नै मुख्य भूमिकामा देखापरिन्। सत्य कथामा निर्माण भएको यो चलचित्र दर्शकबाट निकै रुचाइयो। 

यो चलचित्रको सफताले गर्दा पनि मख्ख परेका निर्माता ओझाले शिल्पालाई आफ्नो चलचित्रबाट टाडा नराख्ने भएका हुन्। उनले बिहिबार राजधानीको गोपिकृष्ण हलमा आयोजित हवल्दार सुन्तलीको बिशेष शो मा दर्शकले शिल्पाको किस्मत- २ हेर्न पाउने उद्घोष गरेका हुन्। 
