
﻿मुम्बई । भारतीय सिरियलहरुको उकालो र ओरालोको दौडमा फेरि  दिया और बात्ती  १ नम्बरमा उक्लेको छ । सिरियलमा आतंकवादको दौड चलेको छ भने सोही प्रसंगले सिरियललाई आकर्षण बनाएको छ । सन्ध्या, जाकिर र सुरज राजकुमार र उनको ग्याङको पछाडी हात धोएर लागेका छन् । दुइ नम्बरमा परेको छ  कुम कुम भाग्य  प्रज्ञा र अभिषेक जंगलमा हराएपछि कथामा नयाँ मोड आएको थियो ।तेस्रो स्थानमा रहेको छ  जोधा अकबर  । बीरबलको टि्रक सुरु भएपछि यो सिरियल चर्चामा आउने विश्वास गरिएको छ । चौथो स्थानमा रहेको छ  साथ निभाना साथिया  । जमाइ राजा यसपाली पाँचौ स्थानमा परेको छ । अहिले पाँचौ स्थानमा भएपनि जमाइ राजाको आगमन भएपछि सिरियललाई एक नम्बरमा पुग्न बेर नलाग्ने समिक्षकहरुको भनाइ छ ।

 
