
﻿मुम्बई  अभिनेत्री सनी लियोन, गूगलका मुख्य कार्यकारी अधिकृत र मुम्बई बलिउड टिभी रिपोर्टर विरुद्ध अजमेरको एक प्रहरी चौकीमा उजुरी दर्ता गरिएको छ । प्रहरीले उक्त उजुरीलाई अमजेरको अपर न्यायिक मजिस्ट्रेटको अदालतमा पेश गरेको भारतीय संचारमाध्यमले जनाएका छन्।

प्रहरीका अनुसार अरिंजय जैनले अपर न्यायिक मजिस्ट्रेटको अदालतमा गूगलका मुख्य कार्यकारी अधिकृत र मुम्बई बलिउड टिभी रिपोर्टर एसकेआर शर्मा विरुद्ध फिल्म अभिनेत्री सनी लियोनको अश्लिल फोटो र पोर्न भिडियोमाथि आपत्ति जनाउँदै उजुरी दर्ता गराएका थिए ।

अदालतले उजुरीमाथि सुनुवाई गरेपछि प्रहरी चौकीलाई पोर्नस्टार सनी लियोनसमेत तीनैजना विरुद्ध मुद्दा दायर गर्दै जाँच रिपोर्ट पेश गर्न आदेश दिएको छ । प्रहरीले सनी लियोन, गूगलका मुख्य कार्यकारी अधिकृत र मुम्बई बलिउड टिभी रिपोर्टर एसकेआर शर्मा विरुद्ध दर्ता भएको उजुरीको जाँच सुरु गरेको छ ।
