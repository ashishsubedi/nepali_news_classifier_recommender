
﻿कान्तिपुर टेलिभिजनबाट प्रसारण हुँदै आएको हाँस्य शृखला डिठ्ठा साबले एक सय औँ भाग विशेष कार्यक्रम गरि मनाएको छ । हाँस्य कलाकार किशोर भण्डारीद्वारा लेखन तथा निर्देशित हाँस्य टेलिफिल्म डिट्ठा साब बिगत लामो समय देखि प्रसारण हुँदै आएको छ । 

विभिन्न आरोह अवरोह पार गर्दै एक सयौँ भाग पूरा गरेको उपलक्ष्मा टेलिशृखला युनिटले आज बुधबार राजधानीको नयाँ बानेश्वरमा विशेष कार्यक्रम गरेको हो । चलचित्र पत्रकार, कलाकार, विशिष्ट व्यक्तित्व र आफन्तहरु उपस्थित कार्यक्रम लेखक तथा निर्देशक किशोर भण्डारीले हाँस्य शृखला डिठ्ठा साबका बारेमा बोल्नु भएको छ । छोटो तर मनोरञ्जनात्मक अनौपचारिक रुपमा गरिएको कार्यक्रममा केक बाँडेर उपस्थितबीच खूशीयाली मनाईएको थियो ।
