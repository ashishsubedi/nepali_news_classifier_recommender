
﻿बलिउडकी मोडल तथा अभिनेत्री गौहर खानले एक रियालिटी शोको सुटिङको क्रममा दर्शकको थप्पड खाएकी छिन् । मुम्बईको फिल्म सिटीमा सुटिङ चलिरहँदा एक युवकले गौहरमाथि हमला गरेका हुन् । मुस्लिम केटी भएर छोटो पहिरनमा देखिएको भन्दै मोहम्मद अकील मलिक नामक युवकले गौहरलाई पिटेका हुन् ।

जी न्युजले जनाए अनुसार थप्पडा मार्ने युवकले गौहर खानलाई गलत तरिकाले छोएका थिए । सुटिङको ब्रेक समयमा उक्त हमला भएको थियो । त्यहाँ खटिएका सुरक्षाकर्मीहरुले युवकलाई पक्रिएर पुलिसलाई बुझाएका छन् । स्टार प्लस टिभिबाट  प्रसारण हुने रियालिटी शो इण्डियाज र स्टारको सुटिङमा गौहरले थप्पड खाएकी हुन् । यस घटनाको क्रममा गौहरलाई बचाउन आएका गायक साजिदले एक सेलिब्रेटी मािथ हात उठाउने युवक देखेर अचम्ममा परेको बताएका छन् ।
