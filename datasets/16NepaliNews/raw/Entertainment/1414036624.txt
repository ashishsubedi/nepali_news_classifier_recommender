
﻿तिहारको शुभकामना बाँड्दै नेपाली फिल्म नाईकेले प्रचार प्रसारलाई तिव्रता दिएको छ । मंसिर १९ गते रिलिज मिति घोषणा गर्दै फिल्म यूनिटले प्रचारलाई तिव्र पारेको हो । प्रचारप्रसार स्वरुप यूनिटले मंगलबार पोखरामा पत्रकार सम्मेलनको आयोजना गर्दै फिल्मको गीत र प्रोमो समेत सार्वजनिक गरेको छ । 

पत्रकार सम्मेलनमा बोल्दै फिल्मका निर्देशक नेत्र गुरुङले नाईके उत्कृष्ट फिल्म बनेको बताए ।  शैलीको हिसाबले फिल्ममा नयाँपन दर्शकले पाउनेछन् ।  उनले भने  र, प्राविधिक हिसाबले पनि फिल्म निकै उत्कृष्ट बनेको छ ।  फिल्ममा सँधै लभरब्वाई चरित्रमा आउने आर्यन सिग्देललाई पहिलोचोटी रिसाहा अवतारमा आफुले प्रस्तुत गरेको उनले पत्रकार सम्मेलनमा बताए ।  दर्शकहरुले आर्यनलाई फरक अवतारमा हेर्न खोजिरहेको बेलामा नाईके स्वादिलो खुराकको रुपमा आएको छ ।  उनले भने  पूर्णतया मनोरञ्जनात्मक फिल्म बनेकोले दर्शकका लागि फिल्म निकै रमाईलो हुने निश्चित छ । 

गीत र प्रोमो हेरिसकेपछि संचारकर्मीहरुले आर्यन सिग्देलको लुक्स र गेटअपको समेत खुब चर्चा गरे । फिल्ममा समावेश चारवटै गीतहरु पत्रकार सम्मेलनमा देखाईएको थियो । गीत हेरिसकेपछि कोरियोग्राफिमा डेब्यू गरेका रोहन नेपालीले समेत संचारकर्मीहरुको वाहवाही पाए । पत्रकार सम्मेलनमा  नाईके  आर्यन सिग्देल भने उपस्थित भएनन् । आर्यन हाल देश बाहिर भएका कारण  पत्रकार सम्मेलनमा उपस्थित हुन नसकेको पत्रकार सम्मेलनमा जानकारी दिईयो । नायिका सुरबिना कार्की पनि पत्रकार सम्मेलनमा उपस्थित थिईनन् । फिल्मका अन्य दुई अभिनेता रेम बिक र बोधराज रेग्मी भने पत्रकार सम्मेलनमा उपस्थित थिए । उनीहरुले फिल्म  नाईके  उत्कृष्ट बनेको भन्दै सम्पूर्ण दर्शकहरुलाई हेर्नका लागि आग्रह समेत गरेका थिए । 

ब्ल्याक स्याडो प्रोडक्शनको ब्यानरमा बनेको फिल्म  नाईके का कार्यकारी निर्माता विष्णु हमालले फिल्मलाई उत्कृष्ट बनाउनका लागि खर्चमा कुनै कन्जुस्याई नगरेको बताए ।  हामीले दिल खोलेर फिल्ममा लगानी गरेका छौँ ।  उनले भने  त्यसको प्रतिफल फिल्म पनि निकै उत्कृष्ट बनेको छ ।  फिल्ममा ७० लाख रुपैँया लगानी भएको उनले जानकारी दिए । फिल्ममा हमालसँगै जगदिश खनाल, नारायण खनाल, संगीता पराजुली र आनन्द क्षेत्रीको समेत लगानी रहेको छ । फिल्म राजीव श्रेष्ठको डिजाईनमा बनेको हो । फिल्मलाई एफडी कम्पनी र गोपाल कायस्थले वितरण गर्दैछन् । 

नाईकेमा आर्यन सिग्देल, रेम बिक, सुरबिना कार्की, बोधराज रेग्मी, विजयराज सेन्चुरी, सारिका केसी लगाएतका कलाकारहरुले अभिनय गरेका छन् । नाईकेलाई अर्जुन तिवारीले खिचेका हुन् । सानुकुमार महर्जनको द्वन्द निर्देशन रहेको फिल्ममा योगेश काजी बिसी, ताराप्रकाश लिम्बु र रमण गायकको संगीत रहेको छ । फिल्मको सम्पूर्ण छायाँकन पोखरामा भएको हो । 
