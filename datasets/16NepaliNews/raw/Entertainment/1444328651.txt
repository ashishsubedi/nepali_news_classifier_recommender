
﻿काठमाडौं : नेपालमा हस्तक्षेप गर्दै नाकाबन्दी लगाएको विरोधमा हाँस्य कलाकार मनोज गजुरेलले भारतीय प्रधानमन्त्री नरेन्द्र मोदीको नाममा बिहीबार बिहान पशुपतिनाथको मन्दिरमा क्षमापूजा गरेका छन् ।मोदीकै भेषमा सजिएर पुगेका गजुरेलले पशुपतिनाथको मन्दिर अगाडि ब्रह्माणबाट पाठ गराएर मोदीको क्षमापूजा गरेका हुन् ।

उनीसँगै क्षमापूजा गर्न हाँस्य कलाकारहरु मदनकृष्ण श्रेष्ठ, हरिवंश आचार्य, पूर्वमूख्य सचिव लीलामणि पौडेल र कमल दीक्षित पनि पशुपतिनाथको मन्दिर पुगेका थिए ।गजुरेलले क्षमापूजा गरेपछि पशुपतिनाथको मन्दिरमा प्रवेश गरी नरेन्द्र मोदी र भारत सरकारको बुद्धि फिराइ क्षमा गरिदिन फूल भेटी पनि चढाएका छन् । 
