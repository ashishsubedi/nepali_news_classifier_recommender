
﻿मिस पुर्वाञ्चल २०१५ मा सहभागी सुन्दरीहरुले बुधबार आआफ्नो ट्यालेण्ट प्रस्तुत गरेका छन् ।  विराटनगर स्थित गुरुकुलमा  भएको नारायण स्टोर मिस ट्यालेण्ट सोमा   उपाधिका होडमा रहेका सहभागीहरुले आ आफ्नो प्रतिभा प्रस्तुत  गरेका  हुन् । 

मिस पुर्वाञ्चलको उपाधीको होडमा रहेका अभिकांश सहभागीहरुले नृत्य प्रस्तुत  गरेका थिए भने दूइ जनाले  गायन र  एक जनाले वक्तृत्वो कला प्रस्तुत गरेका थिए । सहभागी मध्ये प्रियंका श्रेष्ठले बक्तृत्वो कला प्रस्तुत गरेकी थिइन भने पुजा खड्काले चाहान सकियो बोलको गित प्रस्तुत गरेकी थिइन । स्मिता थापाले विथ योर लभ बोलको अंग्रेजी गित प्रस्तुत गरिन् भने सरुपा थापा मगरले माइतीघर बोलको गितमा नृत्य प्रस्तुत  गरिन् । 


त्यसै गरि  स्मृती श्रेष्ठले सानु माया वोलको गितमा आफ्नो नृत्य कौशलता प्रस्तुत गरेकी थिइन भने मिसाल श्रेष्ठले नेपाली मिक्स गितमा नृत्य गरिन् ।  के को माला वोलको मारुनी भाकामा विद्या चौहानले आफ्नो नृत्य प्रतिभा प्रस्तुत गरिन् भने सामुना लिम्बुले बारुले कम्बर वोलको गितमा नृत्य गरेकी थिइन् । त्यस्तै सञ्जु मल्ल ठकुरी ले मलाई पुगेन वोलको गितमा , साइरा मगरले वोम वोम वोलको अग्रेजी गितमा आफ्नो कौशलता देखाएकी थिइन् । 


यता प्रमिसमा बज्रचार्यले शास्त्रियगितमा नृत्य गरिन् भने अनु राईले हिपहप गितमा आफ्नो कला प्रस्तुत गरेकी थिइन । लोटस चाम्लिङले झ्याउरे भाका मा नृत्य प्रस्तुत गर्दा अनिता थापले भने बनमा फुल्यो फुल बोलको गितमा नृत्य गरेकी थिइन् । 


ट्यालेण्ट सोमा उत्कृष्ट प्रस्तुती दिने विजेतालाई  अगामी चैत्र २७ गते धरानमा हुने प्रतियोगिताको फाइनलका विजेता सगै नगद ७ हजार र उपहार प्रदान गरिने छ । नारायण स्टोर मिस ट्यालेण्ट सोको निर्णाएकहरुमा भने गायकहरु सुमित खड्का, सपन श्रेष्ठ र एपी शेर्पा तथा एनआरएन हङकङका सल्लाकार धन थापा, नृत्य निर्देशक देवराज खड्का, साउण्ड इञ्जिनियर सुन्दर श्रेष्ठ रहेका थिए । प्रतियोगितमामा विषेश अतिथिको रुपमा एनआएन हङकङका पुर्व उपाध्यक्ष शत्रुघन उदास, सिजी ब्रुअरीका एरिया सेल्स मेनेजर श्याम भट्टराई लगाएत रहेका थिए ।  

मिस ट्यालेण्टसगै शनिबार होटल एसोसिएसन भेडेटारको संयोजनमा धनकुटाको नाम्जेमा  सञ्चालनमा रहेको होम स्टेको प्रर्बद्धन गर्ने उद्येश्यले मिस पुर्वाञ्चलका फाइनलिष्टहरुको एक दिने होमस्टे कार्यक्रम गरिने आयोजकले जनाएको छ । साथै धरानमा यामाहा स्कुटी र्याली, पर्यटकीय तथा धार्मीक क्षेत्रका सरसफाई र जेब्रा क्रसिङ निमार्ण लगाएतका कार्यक्रम गरिने प्रतियोगिताका संयोजक लक्ष्मण श्रेष्ठले वताए । प्रतियोगितामा सुनसरी मोरङ झापा उदपुर लगाएतका जिल्लाका १४ जना सहभागी रहेका छन् । 
