
﻿ऋतिक रोशनकी पूर्व पत्निलाई यो समय मुस्किलको समय बनेको छ । अर्जुन रामपालसँग अफेयर चलेकोदेखि बिहे हुने सम्मका हल्लाको खण्डन उनी र उनको परिवारले गर्नु परिरहेको छ । बिहेका बारेमा उनले के भनिन् त ?
बुधबार उनले यी सबै हल्लालाई नकारिदिएकी छिन् । उनले भनिन्, जुन अफवाहमा परिवार र मान्छेको संवेदनालाई विचार गरिन्न त्यसले साह्रै पीडा दिन्छ । 

सुजैनले ऋतिकको नजिकको साथीसँग आफ्नो बिहे हुने लागेको, अर्जुनसँगको अफेयर र उनी सँगै बिहे हुन सक्ने, चाँडै नै दोस्रो बिहे गर्ने जस्ता सबै हल्लालाई उनले खण्डन गरेकी छिन् । केही दिनअघि मात्र अर्जुनसँग क्याफेमा भेटिएको भन्ने समाचारप्रति पनि उनको चिन्ता छ ।

उनले भनिन्, मरो मिटिङ जोकोहीसँग पनि हुन सक्छ । मेरो मिटिङको कुरालाई मिडियाले के के न पाएजसरी हल्ला फैलाउँछ भने यो सरासर मिडियाको गैर जिम्मेवारीपूर्ण हर्कत हो । मिडियाले सम्झियोस्, यस्ता झुठा अफवाहले कति पीडा दिन्छ ? म  सिंगल  आमा हूँ र मलाई यसैमा गर्व छ ।  ऋतिक र सुजैनका दुई बच्चा छन् । 
