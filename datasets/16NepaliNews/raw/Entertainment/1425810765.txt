
﻿ बलिउडमा अहिले आफ्नो आधिपत्य जमाईरहेकी नायिका दीपिका पादुकोण एक पछि अर्को फिल्ममा नयाँ नयाँ रुपमा देखा परिरहेकी छिन् । संजय भन्सालीको फिल्म & रामलिला& मा काम गरेर तारिफ कमाएकी दीपिका भंसालीकै अर्को फिल्म  बाजीराव मस्तानी मा अभिनय गर्नको लागि तयार भएकी छिन् । यस फिल्ममा दीपिकाले २० किलो वजनको कपडा लगाउने भएकी छिन् ।

वजनदार कपडाको साथमा दीपिकाले एक्शन सीनको पनि जलवा देखाउने भएकी छिन् । उनले युद्ध मैदानमा तरवारबाजी समेत गर्ने भएकी छिन्, जसको लागि उनले तालिम पनि लिईसकेकी छिन् । फिल्म बाजीराव मस्तानीमा दीपिका, रणवीर सिंह र प्रियंका चोपडाको अभिनयलाई देखाईनेछ । फिल्म आगामी डिसेम्बर १८ मा रिलिज हुने बताइएको छ ।

 
