
﻿यतिबेला १९ सुन्दरी मिस नेपालको तयारीमा व्यस्त छन् । देशका विभिन्न भागको प्रतिनिधित्व गर्दै काठमाडौंमा भेला भएका प्रतिस्पर्धी सुन्दरीहरू डेढ महिना लामो प्रशिक्षणमा व्यस्त छन्।  सौराहा आइपुगेका उनीहरुले प्रकृति र संरक्षणसँग सम्बन्धित विभिन्न गतिबिधिमा सहभागी भएका थिए  ।  मिस नेपालका प्रतिस्पर्धीलाई रिफ्रेसमेन्ट तथा फिल्ड भिजिटका लागि सौराहा ल्याईएको थियो । ६ हप्ता लामो प्रशिक्षणका क्रममा ३ दिनको सौराहा भ्रमणमा उनीहरु चितवन आएका हुन  ।यसका लागि राष्ट्रिय प्रकृति संरक्षण कोषले सहकार्य गरेको हो । सौराहा भ्रमणको क्रममा   मौलिक संस्कृति, वन्यजन्तू, वातावरण सम्बन्धि जानकारि गराईएको थियो । राष्ट्रिय प्रकृति संरक्षण कोषले उनीहरुका लागि चितवन सौराहामा संरक्षण सम्बन्धि जानकारि गराएको थियो । उनीहरुलाई विभिन्न रचनात्मक क्रियाकलाप गराईएको थियो ।  

 मिस नेपाल को २० औं संकरण नयाँ बर्ष २०७२ को  वैशाख ४ गते आयोजना हुँदैछ । यस वर्षको प्रतियोगितामा ललितपुर, तनँहु, सिरहा, रुपन्देही, कास्की झापा, चितवन र सुनसरीका सुन्दरीहरुले सहभागीता जनाएका छन् । कतिपय स्थानिय सौन्दर्य प्रतियोगीतमा उपाधी जितेका सुन्दरीहरु पनि प्रतियोगितामा सहभागी भएका छन् । रेबिका क्षेत्री, पूजा श्रेष्ठ, मेधा कोईराला, सृष्टी भट्टराई, सुजाता खनाल, सुदिपा पाठक, प्रियारानी लामा, रिता केसी, सोनु थापा मगर, अनु खड्का प्रतियोगितामा सहभागी छन् । त्यस्तै निश्मा चौधरी, प्रसंसा पराजुली, नुनिन लिम्बु, स्नेहा पौडेल, कृपा न्यौपाने, एसिना पौडेल, इभाना मानन्धर, दुर्गा गुरुङ, दिब्यता वैद्य प्रतिस्पर्धामा सहभागी छन् ।

प्रतियोगिताको विजेताले एक लाख नगद पुरस्कार पाउनुको साथै  डब्लुडब्लुएफ को सद्भावना दुत हुनेछिन् । साथमा उनले  मिस वल्र्ड मा पनि भाग लिने अवसर पाउनेछिन् । त्यस्तै दोस्रो र तेस्रो हुनेले ६० र ४० हजार नगद पुरस्कार पाउनेछन् । अन्य टाईटल विजेताले १५ हजार पुरस्कार पाउने भएका छन् । प्रतियोगितामा सहभागी सुन्दरीहरुलाई कोरियोग्राफर रचना गुरुङ शर्मा र पूर्व मिस नेपाल माल्भिका सुब्बाले   प्रशिक्षण दिइरहेका छन् ।
