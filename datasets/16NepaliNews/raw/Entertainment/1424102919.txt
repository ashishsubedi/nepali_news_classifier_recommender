
﻿चलचित्र  इच्छा कि नायिका दिपशिखा शाही भेटिएपछि यसका निर्देशक मुनाल घिमिरे पनि मख्ख छन् । यसअघि तोकिएको माघ २ गतेको प्रदर्शन मिति सरेपछि मुनाल अब भने चलचित्र चल्नेमा ढुक्क छन् । पहिलो मितिमा नायिका गायब भएपछि उनी तनावमा थिए । तर, दोश्रो पटक भने नायिकाको साथमा चलचित्र प्रचारमा लागेका छन्, मुनाल ।

नायिका शाही चलचित्र  इच्छा  पारिवारिक घटनामा केन्द्रित रहेको बताउँछिन् । उनले नेपाली चलचित्रलाई बलिउड र हलिउडको आँखाले हेरेर तुलना गर्न नमिल्ने भन्दै यसलाई नेपाली आँखाले नै हेर्नुपर्ने बताइन् । उनले चलचित्र  इच्छा ले दर्शकलाई निराश नबनाउने दाबी समेत गरिन् ।

उनले यसअघि आफूले  पाएको भूमिका सोलो नभएका कारण पनि दर्शकको नजरमा बस्न नसकेको दाबी गरिन् । अर्कोतिर, आफू नचाहिने हल्लाको पछाडि लागेर गसिपमा रमाउन नसक्ने उनको भनाई छ । चलचित्र  इच्छा को प्रचारका लागि आफू व्यक्तिगत कामका कारण आउन नसकेको उनको भनाई छ ।

दिपशिखाको साथमा दयाहाङ राई, सुवास थापाको मुख्य भूमिका रहेको यो चलचित्र फागुन ८ गतेबाट सोलो रिलिज हुँदैछ ।

 
