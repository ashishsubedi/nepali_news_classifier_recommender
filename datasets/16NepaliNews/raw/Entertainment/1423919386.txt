
﻿काठमाडौ । कलाकार दीपकराज गिरीसितको संगत निकै फापेको छ उज्जवल घिमिरेलाई । भर्खरै  वडा नम्बर छ  को सुटिङ सकाएका घिमिरेलाई अर्का प्रसिद्ध कलाकार हरिबंश आचार्यको फिल्म निर्देशनका लागि तयारी गरिरहेका छन् । लामो समयपछि फिल्म निर्माणमा फर्किन लागेका आचार्यले घिमिरेको कामवाट आफु सन्तुष्ट भएको बताए । सामाजिक विषयबस्तुमा फिल्म बनाउने तयारीमा रहेका आचार्यले नयाँ वर्ष लागेपछि काम सुरु हुने जानकारी दिए ।

त्यसो त उनले दीपकसँग पनि घिमिरेको काम गर्ने शैलीवारे बुझेका थिए । दीपकको उत्साहपूर्ण प्रतिक्रियापछि आचार्य उज्जलसँग कामगर्न झनै उत्साहित भएका छन् । निर्देशक घिमिरे पुराना पुस्ताका निर्देशक भए पनि नयाँ पुस्तासंग अपडेट भइरहन्छन् । प्रकाश थापा निर्देशित फिल्म  सन्तान  मा नायक बनेका घिमिरेले गोठालो, जिन्दगानी, विश्वास, किस्मत, छोडी गए पाप लाग्ला है, अन्दाज लगायतका फिल्म निर्देशन गरेका छन् ।

 
