
﻿यही अगस्ट ६ तारिख बाट अमेरिकामा सुरु हुने ग्लोबल फिल्म फेस्टिभलमा नेपाली कलाकारले पनि आफ्नो उपस्थिति दर्शाउँदै छन् । नायिकाद्धय नन्दिता केसी, केकी अधिकारी र निर्देशक एवं चलचित्र विकास वोर्ड सदस्य सुरेश दर्पण पोखरेल उक्त फेस्टिभलमा सहभागी हुन अमेरिका पुगिसकेका छन् । 

नन्दिता र केकीले उक्त फेस्टिभलमा नेपाली संस्कृति झल्कने नृत्य प्रस्तुत गर्दै छन् । दुई नायिकालाई नृत्यको प्रशिक्षण दिन कोरियोग्राफर शंकर विसी पनि अमेरिका उड्ने भएका छन् । मोडल एंव कोरियोग्राफरलाई मंगलबार अमेरिकी दुतावसले भिसा दिएको छ । आफु बुधबार राती नै अमेरिका उड्ने शंकरले जानकारी दिए । हलिउड तथा बलिउड फिल्मका कलाकारको समेत सहभागीता रहने फेस्टिभलमा अन्य नेपाली कलाकार पनि सहभागी हुँदैछन् । 
