
﻿शोभा त्रिपाठी तीज गीतकी चर्चित गायिका हुन्। लोकगीतका टेलिभिजन कार्यक्रम सञ्चालिकाका रूपमा पनि उनको राम्रो परिचय छ। उनले यसपल्ट &#39;ठोक मादल&#39; तीजे भाका बजारमा ल्याएकी छिन्। उनीसँग गरिएको पुरुष संवादः& 

पुरुषको कुन अंगमा पुगेर आँखा अडिन्छ ?
उनीहरूको शरीरमा प्रायः मेरो नजर परेको हुन्छ । &#39;एक्सरसाइज&#39; गरेर &#39;फिट&#39; बनाएको बडी हेरिरहूँ जस्तो लाग्छ ।

तपाईंको नजरमा कस्तो पुरुष सुन्दर हो ?
गठिलो शरीर भएको र शरीरअनुसार अनुहार मिलेको मान्छे सुन्दर लाग्छ ।

कस्तो पहिरनमा पुरुष आकर्षक लाग्छन् ?
सर्ट-टिसर्ट प्यान्टमा केटाहरू सुन्दर देखिन्छन्। तर, हिपहप खालको पहिरन लगाएको भने फिटिक्कै मन पर्दैन मलाई ।

सुन्दर पुरुष भन्नेबित्तिकै कसको अनुहार दिमागमा आउँछ ?
अभिनेता श्रीकृष्ण श्रेष्ठको । उनी &#39;पर्फेक्ट&#39; पुरुष थिए ।

भेट्न मन लागेको पुरुष कुन हो ?
भारतीय अभिनेता अजय देवगन मलाई निकै मन पर्छन् । उनको अभिनय क्षमताबाट प्रभावित भएकाले उनलाई भेट्न पाए भन्ने लाग्छ ।

कुन गायकको तपाईं ठूलो प्रशंसक हो ?
भारतीय गायक जगजित सिंह । उहाँका गजल निकै सुमधुर लाग्छन् ।

पुरुषको कुन कुरादेखि ईष्र्या लाग्छ ?
नेपाली समाजमा पुरुषको स्वतन्त्रता देखेर साह्रै ईष्र्या लाग्छ । जुन समयमा जहाँ गए पनि पुरुषहरूको न कुरा काटिन्छ, न चियोचर्चा हुन्छ ।

बुबापछि तपाईंलाई साह्रै प्रभाव पार्ने पुरुष को हो ?
मेरो ब्वाइफ्रेन्ड ।

कस्ता केटाले तपाईंलाई चाँडै प्रभावित पार्छन् ?
महिलालाई सम्मान गरेर बोल्ने केटाहरू मलाई असल लाग्छन् । उनीहरूसँग चाँडो प्रभावित हुन्छु ।

पुरुषको कुन बानी मन पर्छ ?
महिलाभन्दा बढी सहयोगी हुन्छन् । कसैलाई केही पर्दा चाँडो अघि सर्छन् । यो बानी पुरुषको राम्रो हुन्छ ।

धेरै पुरुषमा हुने कुन बानी मन पर्दैन ?
केटी देख्नेबित्तिकै हेर्ने तरिका मन पर्दैन । प्रायः गलत नियतले केटीहरूको तलदेखि माथिसम्म नियाल्छन् जस्तो लाग्छ ।

केटाहरूले के गरेको मन पर्दैन ?
लामो कपाल पालेर कलर गरेको फिटिक्कै मन पर्दैन ।

केटी फ्यान बढी छन् कि केटा ?
केटाहरू नै बढी छन् ।
