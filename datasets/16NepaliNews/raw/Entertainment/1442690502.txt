
﻿कास्कीकी स्थायी बासिन्दा दिया पुन यतिबेला दुईवटा भिन्न विधामा सक्रिय छिन् । पोखरा नजिकको सहरमा हुर्किएकी दियालाई मोडलिङले आकषिर्त गरिरहेको छ भने नृत्यलाई त उनले करियर नै बनाइसकेकी छिन् ।

 यसै वर्ष पोखरामा सम्पन्न सुरताल नृत्य तथा एकल गायन प्रतियोगिताको नृत्य विधातर्फ सर्वोत्कृष्ट हुँदै नगद ५० हजार रुपैयाँ जितेपछि उनी स्थानीय स्तरमा चर्चित नृत्यांगनाका रूपमा स्थापित भएकी छिन् ।

 थुप्रै म्युजिक भिडियोमा अभिनय गरिसकेकी दियाले केही मोडलिङ प्रतियोगितामा नृत्य कोरियोग्राफीसमेत गरिसकेकी छिन् । १८ वर्षीया दिया ५ फिट ३ इन्च अग्ली छिन् । अभिनय, मोडलिङ हुँदै भविष्यमा कुशल कोरियोग्राफर बन्ने लक्ष्य लिएकी दिया नृत्यका हरेक विधामा पारंगत छिन् ।
