
﻿यतिबेला सामाजिक सञ्जाल र इन्टरनेटमा रामकृष्ण ढकालको स्वरमा रहेको विश्व साइकल यात्री सौरव दाहाल अभिनित राष्ट्रिय गीत भाइरल जस्तै बनेको छ ।देशप्रेमको भावनाले ओतप्रोत यो गीत खासगरी विदेशमा रहेका नेपालीमाझ असाध्यै लोकप्रिय बनेको देखिन्छ । यो गीत फेसबुकमा पनि हजारौंको संख्यामा शेयर भएको देखिन्छ । यू ट्यूवमा यो गीत ३५ हजार भन्दा बढीले हेरिसकेका छन् । विश्वका कुना काप्चा साइकलबाटै नियालेका विश्व साइकल यात्री सौरव दाहालले निर्माण गरेको यो राष्ट्रिय गीतमा शब्द कल्पना खरेलका छन् भने म्युजिक भिडियोमा सोफिया महर्जनको कोरियोग्राफी रहेको छ ।

साइकल यात्री दाहालले पहिलो गीतबाट राम्रो प्रतिक्रिया पाएको र आगामी दिनमा पनि राष्ट्रिय गीतलाई प्रवर्द्धन गर्ने सोंचमा रहेको बताए । विश्वका ७० भन्दा बढी देशको भूमिमा पाइला टेकेका दाहालले विभिन्न देशमा रहेका नेपालीको देशप्रतिको भावना गीत र भिडियोमा उतार्ने प्रयास गरेको पनि बताए ।

 
