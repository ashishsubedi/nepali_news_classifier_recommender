
﻿बैशाख ५ काठमाडौँ । मिचेल योह पछिल्लो समय हलिउड स्टारमा पर्ने चर्चित नाम हो। हङकङको एक्सन फिल्ममा ज्याकी च्याङसँग अभिनय गरेर एकाएक चर्चा कमाउन सफल उनी यस पटक भने नेपाल आउने तयारीमा छिन्। उनी १३ गतेसम्म राजधानीमा हुन लागेको फेडरेसन इन्टरनेसनल फर अटोमोबाइल एफआईए अन्तर्गत एफआईए स्पोट्र्स रिजनल कंग्रेसमा सहभागी हुन नेपाल आउन लागेकी हुन्।

आङ ली निर्देशित ओस्कर विजेता फिल्म क्राउचिङ टाइगर हिडन ड्रागनमा मुख्य भूमिकामा छाएकी उनी मलेसियामा जन्मेकी हुन्। मिचेलले सन् १९९० को सुरूआतमा हङकङको एक्सन फिल्मा देखिएपछि उनी सिने क्षेत्रमा उदाउन सफल बनिन्। सन् १९९७ मा उनले पश्चिमी फिल्म टुमरो नेभर डाइजमा अभिनय गरेकी थिइन् । 
