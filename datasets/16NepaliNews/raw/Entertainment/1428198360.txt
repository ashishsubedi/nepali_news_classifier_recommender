
﻿फिल्म चलोस वा नचलोस्, राजबल्लभ कोइरालाको चर्चा राम्रै हुन्थ्यो । पहिलो फिल्म  पर्खीबसें  सर्वाधिक हिट भएपछि कामको कमी कहिल्यै महसुस् भएन उनलाई ।  पहिलो पहिलो माया   अपवाद   गुरुदक्षिणा   स्वर  लगायत डेढ दर्जन बढी फिल्ममा आभिनय गरेका छन् उनले ।

छोटो समयमै कुशल नेपाली नायकको छबी स्थापित गरेका राजबल्लभ अहिले भने अमेरिकामा छन् । हलिउड निर्देशकले बनाएको फिल्म  हाइवे टु धम्पुस को सुटिङका लागि अमेरिका पुगेका राजबल्लभ त्यसपछि अमेरिकामै आइटीको काम गरेर बसेका छन् । उनै नायकसँग अनलाइनखबरले गरेको कुराकानीः

नेपालको दुत
अमेरिकाको विभिन्न शहरमा हुने फिल्म फेष्टिवलमा सहभागी हुनुको साथै नेपाल र नेपालीका वारेमा राम्रा कुरा सुनाउने गरेका छन् अभिनेता राजबल्लभ कोईरालाले ।

 आफ्नो देशको वारेमा विदेशीहरुलाई ब्यख्या गर्न पाउँदा छुट्टै रमाईलो हुँदो रहेछ ।  राजबल्लभले भने । प्राय अमेरिकामा हुने फेष्टिवलमा भुमिका वाँधेर नेपालको प्रसंसा गर्ने गरेका छन् उनले । विदेशीहरुले पनि नेपालीलाई मृदभाषी भनेर बुझ्दा रहेछन् ।

२० महिना अघि हलिउड फिल्म  हाईवे टु धुम्पुस  को सुटिङका लागि काठमाडौंलाई बाई बाई गरेका राजबल्लभ त्यसपछि नेपाल फर्किएका छैनन् ।

मान्छे अमेरिकामा भएपनि मन भने नेपालकै डाँडाकाँडमा रमाईरहेको दावी गर्छन उनी । उनको बुझाईमा अमेरिका यस्तो ठाउँ यो जहाँ संसारभरका मान्छेहरु जम्मा हुन्छन् र आ-आफ्नो क्षेत्रमा प्रतिस्पर्धाका लागि भिड्छन् ।  ज्याकी च्याङ र बु्रस्ली जस्ता मान्छे त अमेरिका आए म किन नआउने ?  उनले प्रश्न गरे ।

आम नेपालीको जिबनशैलिको प्रसंस्त आलोचना नगरेपनि नेपालमा एउटै मात्रै काम गरेर सहज जिवन जिउन सकिन्छ जस्तो लाग्दैन उनलाई । अहिले अमेरिकामा रहेका राजबल्लभ अभिनयको अतिरिक्त आईटीको पनि काम गर्छन् ।

राजबल्लभ पनि अमेरिका भासियो भनेर कतिले टिप्पणी गरेको सुनेका छन् । यो युगमा कुनै पनि मान्छे कुनै देशमा गएर रमाउनुलाई सामान्य मान्नु पर्ने धारणा राख्छन् उनी । र, पुरै जिबनमा अमेरिकामा बिताउने योजना छैन उनको ।

उनी परिवारका जेठा छोरा हुन् । उनको भनाई अनुसार उनको कुल, परम्परा र साथीभाई नेपालमै छन् । त्यो नै सबैभन्दा ठूलो सम्पत्ति हो । त्यो स्यहार्नका लागि पनि नेपाल आउनैपर्छ ।

तर, उनका बुबा आमा र भाई बहिनीले उनि जानु अगाडी नै अमेरिका पुगिसकेका थिए । परिवारका सदस्य सबै उतै भएकाले पनि बस्न अलिकति दबाब पर्& यो । दबाब यस अर्थमा किन सबै जना उतै भएपछि राजबल्लभ एक्लै किन यता बस्ने ?

दर्शकसँग डराउनुपर्ने
केबल संख्या बढाउनकै लागि फिल्म खेल्नुको अर्थ छैन भन्ने बुझेका छन् उनले । फेसबुक, ट्वीटर जस्ता सामाजिक सञ्जालको प्रभावले आम मान्छेलाई यति जागरुक बनाएको छ । उनि भन्छन  अब कसैले पनि कमजोर फिल्मलाई राम्रो छ भनेर झुक्याउन सक्दैन । दर्शक धेरै सचेत भैसके । 

दर्शकको भावनाको कदर गर्नका लागि पनि राम्रो फिल्म मात्रै खेल्ने सोचमा रहेका राजबल्लभको हलिउडवाटै बन्ने अरु फिल्ममा पनि कुरा हुँदैछ ।  म एग्रीमेन्ट नभएसम्म केही भन्दिन ।  उनले भने ।

अगस्टमा नेपाल आउँदै
सामाजिक सञ्जालमा गहकिला स्टाटस लेख्ने राजबल्लभको दैनिक सयौ शुभ चिन्तकसँग भेटघाट गर्दै आएका छन् । उनी आउँदो अगस्टमा भने नेपाल आउने योजनामा छन् ।

कारण उनले मुख्य भुमिका निर्वाह गरेको  हाईवे टु धुम्पुस अगस्टमा नेपालमा रिलिज गर्ने तयारीमा निर्माण पक्ष लागेको छ ।

लेख्ने काम उत्तरार्द्धमा
गरिमा, मधुपर्क लगायतका पत्रिकामा उनका कबिता छापिएका छन् । उनी युवा पूस्ताका कवि पनि हुन् । अहिले पनि उनले लेख्ने कामलाई जारी राखेका छन् । तर, पुस्तक प्रकाशन भने तत्काल हुने छैन । उनि भन्छन  जिबनका धेरै रंग बटुलेपछि किताब लेख्ने काम उत्तरार्द्धमा मात्रै गर्छु । अहिले डायरी मेन्टन गर्दै छु । 
