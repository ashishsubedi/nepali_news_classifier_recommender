
﻿महाभूकम्प पछि फिल्मी क्षेत्र पनि लगभग तहस नहसको अवस्थामा छ । यस बीचमा दर्शकहरु हलमा गएर फिल्म हेर्न चाहीरहेका छैनन् । यस्तोमा फिल्म अर्धकट्टीले नयाँ जुक्ति निकालेको छ । यो फिल्मकी नायिका घर घरमा पुगेर टिकट बेच्दै हिडेको हप्तादिन बित्न नपाउँदै अर्को अफर ल्याइएको छ ।

जस अनुसार फिल्मको गीत तिम्रो फिगर कोकाकोला लाई स्टेजमा गाएर र नाचेर नक्कल गर्नेलाई नगद दिने घोषणा गरिएको छ । यसकालागि नक्कल गरिएको भिडियो अर्धकट्टीको फेसबुक पेजमा पोस्ट गरिदिनुपर्ने बताइएको छ । जुन अन्तिम सम्म मा नक्कल गरेर पठाइएको भिडियो मध्ये एक जनाले नगद ३१ हजार पाउने निर्माता प्रदीपकुमार उदयले बताए ।

 
