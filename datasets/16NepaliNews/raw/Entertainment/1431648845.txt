
﻿ हाँस्य टेलिश्रृंखला मेरी बास्सैको सुटिङ स्पटमा रहेको धुर्मुस र सुन्तलीको घर भूकम्पले भत्किएको छ । सूर्यविनायकको सिपाडोलमा मेरी बास्सैको सुटिङका लागी उनीहरुले विवाह गरेका थिए । सोमवार सुटिङका क्रममा आफुले विवाह गरेको घरमा पुगेका धुर्मुसले भने,  सिपाडोलका घरहरुको अवस्था देख्दा मेरो मन रोएको छ । 

धुर्मुस र सुन्तलीको वास्तवीक विवाह भने त्यहाँ भएको थिएन, टेलिश्रृङ्खला छायाँङ्कनका क्रममा उनीहरुले त्यहाँ आ आफ्नो घर बनाएका थिए । मेरी बास्सै टिमले करिब पाँच साल लगातार सिपाडोलमै सुटिङ गरेको थियो ।  आजकाल हसनटारमा सुटिङ गर्न थालेका छौं  सुन्तलीले भनिन् । स्थानीय पम्फा थापाको घरलाई धुर्मुस र शुसीला थापाको घरलाई सुन्तलीले आफ्नो माइतीघरको रुपमा प्रयोग गर्ने गरेकी थिईन् ।

धुर्मुसले सुटिङको क्रममा प्रयोग गर्ने गरेको घरधनी पम्फाले भनिन्  उँहाहरु यहाँ उकाली ओरालीदेखि घाँस दाउरा सम्म गर्नुहुन्थ्यो । यसैबीच हाँस्य कलाकारद्वय धुर्मुस र सुन्तलीले भक्तपुरको सिपाडोल,काठमाडौंको हसनटार र मुड्खुभञ्ज्याङमा राहत वितरण गरेका छन् । सुटिङ स्पटका भूकम्प प्रभावित वस्तिमा चामल, दाल चना र त्रिपाल वितरण गर्दै सिताराम कट्टेल धुर्मुसले भने,  आफ्नै गाउँ ठाउँमा राहत वितरण गर्दा निश्पक्षता अपनाउनु पर्छ 
