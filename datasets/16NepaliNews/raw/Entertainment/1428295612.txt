
﻿दुई बर्ष देखि अविभावकसंग अमेरिकाको क्यालिर्फोनिया बस्ने निक्की कार्की त्यहाका स्टेज कार्यक्रमहरुमा खुबै जमिरहेकी छिन् । अहिलेसम्म आफुले कुनै एकल एल्वम नल्याएपनि केही कलेक्सन एल्वममा स्वर दिएकि छिन् । उनले  आफुले गाएको गित युट्युवमा राखेर  संसारभरका नेपालीमाझ पनि पु-याईरहेकी छिन् । 
पछिल्लो समयमा निक्किले आफुले गाएको कलेक्सन एल्वमका गित भन्दा युट्युबमा अपलोड गरेका गीतहरुबाट चचिर्त हुदै गएकी छिन् ।  युट्युबबाटै निक्कीको प्रतिभा थाहा पाएका नेपाली संघ संस्थाले अमेरिकामै उनलाई कार्यक्रमहरुमा बोलाउन थालेका छन् ।

भत्तराज आचार्यको स्वरको जहा छन् बुद्धका आखा.., अरुणा लामाको पोहोर साल खुशी फाट्दा.., सपनाश्रीको हेरेको तिमीलाई आखाले हैन्..., तारादेवीको उकाली ओरालीहरुमा.., आशा भोस्लेको झझल्को लिएर आउछ.., जस्ता गीतहरु निक्कीले आफुले गाएर युट्युवमा रोखेकी छिन् । उनले युवट्युवमा राखेको केही गितमा तिस हजार भन्दा बढी लाईक आएका देख्न  सकिन्छ ।

लत्ता मंगेश्करदेखी अल्का याग्नकि, कविता कृष्ण्मुर्ती, सोनाली ठाकुरसम्मका अजीब दाशता हे ऐ.., लगजा गले.., तुम हि हे.., सवार लु.., चल्ते चल्ते.. लगायतका गीतहरु काराओकेमा गाएर युूट्युब मार्फत उनले धेरैको मन जीतिरहेकीछिन् । लोकप्रिय नेपाली, हिन्दी गीतहरु काराओकेमा गाएर युूट्युबमा राखेकी निक्कीको गलाले नेपाली गीतसंगीतमा एउटा सम्भावनाको संंकेत गरेको छ । उनले गाएका डेढ दर्जन नेपाली र हिन्दी गीतहरु युट्युबमा हेर्न सकिन्छ ।

काठमाडौं, कोटेश्वरकी निक्की अमेरिका जानुभन्दा अघि आफु पढने ब्रुकफिल्ड स्कुलका कार्यक्रम र रातो बंगला स्कुलको छन्द कविता वाचनमा सहभागी हुन छुटाउदिनथिन् । ३ बर्षकै उमेर गीत गाउन थालेकी उनले अमेरिका जानु अघि एक बर्ष शास्त्रीय संगीतकी गुरु संगीता प्रधानसग संगीतको प्रशिक्षण  पनि लिएकी थिईन् । अमेरिकामा पनि संगीत पढिरहेकी निक्की एक बर्षपछि नेपाल आएर आफनै स्वरमा नया गीत रेकर्ड गरेर एल्बम निकाल्ने योजनामा छिन् । भन्छिन्  पहिले घरैमा गाउने गीतहरु खिचेर युट्युबमा राख्दा धेरैले रुचाएपछि उत्साह थपिएको छ ।  

उनले गाएको गीत बहिनी निश्माले भीडीयो खिचेर एक बर्ष यता इण्टरनेटमा अपलोड गर्दै आएकीछिन् । मल्टी मीडीयाका कारण् आफुलाई सजिलो भएको अनुभव सुनाउने निक्की भन्छिन्, अर्को बर्ष नेपाल आएर नया गीत रेकर्ड गर्छु ।   उनलाई पुराना हिन्दी नेपालीसगै आधुनिक र रक, पप गीत पनि गाउन मन लाग्छ । उनका बुबा शंकर कार्की छोरीको संगीतप्रतिको लगन देखेर अर्को साल एल्बम निकाल्नकै लागी नेपाल आउन लागेको बताउछन् ।
