
﻿पूर्वीय देशमा विवाहपूर्व यौनसम्बन्ध राख्नु वर्जित मानिन्छ । तर, यो मान्यता बिस्तारै भत्किँदै गएको छ । उदार विचार राख्नेहरुका लागि विवाहभन्दा पहिले नै शारिरिक सम्बन्ध राख्नु जायज हो । पश्चिमा सभ्यताबाट भित्रिएको यस्तो मान्यता बिस्तारै पूर्वीय देशमा समेत फैलँदै छ । बलिउड यसबाट अछुतो रहने कुरा भएन ।

 बलिउडका कलाकारहरु यससम्बन्धमा के भन्छन् त? 

दीपिका पादुकोणः- केही समयपहिले रिलिज भएको एक सर्ट फिल्म  माइ च्वाइस  बाटै थाहा हुन्छ कि दीपिका यौनका बारेमा कति उदार छिन् । उनी भन्छिन्, बिहेभन्दा अघि यौनसम्बन्ध राख्नु-नराख्नु, त्यो उसको मर्जीको कुरा हो । यसलाई कसैले सही या गलत भनेर नबसोस् । 

राधिका अप्टेः- राधिकाको भनाईमा यौन बिकाउ चिज हो । महिला र यौनका बारेमा खुलस्त भन्ने राधिका भन्छिन्, आजका महिला सतीसावित्री पाउन मुस्किल छ । मेरा साथी यस्ता पनि छन्, जसले बिहेभन्दा पहिले शारिरीक सम्बन्ध राखेका छैनन् । 

रणवीर सिंहः-  यौन एक सुन्दर र स्वाभाविक प्रक्रिया हो । यो त्यस्तो नराम्रो चिज नै होइन, जसको कुरै गर्न नहोस् । लुकाएर राख्ने कुरै होइन । कसैले बिहेअघि नै शारिरिक सम्बन्ध राख्छ भने त्यो नराम्रो होइन ।  सन्नी लियोनीः सन्नीको भनाईमा जसलाई जे राम्रो लाग्छ त्यो गर्दा हुन्छ ।  मैले यस्तो कुरामा चिन्ता लिएर बसेको भए त म यो ठाउँमा पक्कै पुग्दिनथेँ ।  

अभय देओलः- अभयले एकपटक ट्विटरबाटै भनेका थिए, जब मलाई मन लाग्छ तब म सम्भोग गर्छु । यौनका बारेमा लुकाउने, लजाउने कुरै छैन । यस कुरामा त इन्जोय पो गर्ने हो त ।  

कल्की कोचलिनः- कल्कीले एक अन्तरवार्तामा भनेकी थिइन्,  जब म नौ वर्षको थिएँ, त्यतिबेला मैले कसैलाई मसँग यौनसम्बन्ध राख भनेको थिएँ । मलाई केही थाहै थिएन । 
