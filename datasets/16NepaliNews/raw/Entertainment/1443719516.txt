
﻿भारतले नेपालमाथि लगाइरहेको अघोषित नाकाबन्दीको बिरोधमा नेपाली कलाकर्मीहरु शान्तिवाटिकामा जम्मा हुने भएका छन् । शुक्रबार साँढे दुई बजे शान्ति जुलुसबाटसँग कलाकारले राष्ट्रभक्ति गीत गाउने जनाइएको छ ।चलचित्र कलाकार संघका अध्यक्ष नवल खड्काले जनाएअनुसार कार्यक्रममा कसैले पनि भाषण गर्ने छैनन् । कार्यक्रम मौन जुलुसबाट सुरु भएर राष्ट्रिय गीत गाउने र बजाउनेसम्म मात्र हुन्छ । 

 भारतीय हस्तक्षेपविरुद्धको कार्यक्रम भएपनि पूर्णतया शान्त हुन्छ । जुलुसमा बोक्ने ब्यानरका लागि जम्मा दुई वटा नारा बनाएका छौं । त्यसमा आक्रोश पोखिने शब्द छैनन् ।  हामीले यसमा हाम्रो अधिकार र राष्ट्रिय एकताका कुरा मात्र गर्छौं । कार्यक्रममा राजनीतिक दलका युवा नेता, विद्यार्थी र फिल्म, संगीत लगायतका कलाकारको ठूलो उपस्थिति रहने उनले बताए । 
