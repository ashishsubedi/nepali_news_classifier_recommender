
﻿कट्टरपन्थी समूह अलकायदाबाट ज्यान मार्ने धम्की आएपछि चर्चित बनेकी बंगलादेशी लेखिका तथा मानव अधिकारीकर्मी तसलिमा नसरीन भारतबाट भागेर अमेरिका पुगेकी छिन्। एउटा मानवअधिकारवादी संस्थाका अनुसार उनी अघिल्लो साता अमेरिका पुगेकी हुन्। बंगलादेशमा धर्म निरपेक्षताको वकालत गर्दै आएका ३ जना ब्लगरहरुको हत्यामा संलग्न समूहले नै उनलाई धम्की दिएको बताइएको छ।

नसरीनले सामाजिक सञ्जाल ट्वीटरमा बंग्लादेशका नास्तिक ब्लगहरुहरुको हत्यामा जिम्मेवार इस्लामवादी उग्रवादीबाट धम्की आएको भन्दै आफू भारतमा असुरक्षित रहेको लेखेकी छिन्। त्यसबारे भारतीय अधिकारीहरुसँग छलफलका लागि भेटघाट गर्न कोशिस गरे पनि समय नपाएको उल्लेख गर्दै उनले सुरक्षित महसुस गरेपछि मात्रै भारत फर्कने जनाएकी छिन्।
