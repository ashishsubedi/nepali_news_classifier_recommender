
﻿  काठमाडौँ, काम नगरेको, अल्छी गरेको युवतीलई जिस्काएको आदी आरोपमा कर्मचारीलाई वर्खास्त् गरीएका खबर अब सामान्य भए पनि एक कर्मचारीले धेरै पादेको आरोपमा जागिरबाट हात धुनु परेको छ ।अमेरिकाको पेन्सिल्भेनियास्थित सुँगुरको मासु बेच्ने कम्पनी केस पोर्क रोलले धेरै पादेको भन्दै ७० वर्षका रिचार्ड क्लेमलाई जागिरबाट निकालेको हो ।

ति कर्मचारीले केही वर्षअघि मात्रै ग्यास्ट्रिक बाइपास सर्जरी गराएका थिए । तर पनि उनको पादमा कमी नआएर उनले दिनमा नै कैयौँ पटक पाद्ने गरेको कारण उनलाई जागिरबाट निकालीएको कम्पनीले जनाएको छ ।

१९० केजीका ति कामदारकी श्रीमती लोआनले पनि सोही कम्पनीमा नै काम गर्दै आएकोमा आफ्ना श्रीमानलाई बर्खास्त गरिएसँगै दुर्व्यवहार भएको भन्दै उनले सोही दिन राजीनामा गरेकी छिन् । उनले मानहानी भएको भन्दै अदालतमा मुद्दा  समेत हालेकी छिन् । 
