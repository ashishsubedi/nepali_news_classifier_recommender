
﻿आफ्नो विभिन्न हर्कतसँगै चर्चामा रहिरहने राखी सावन्तले आफूलाई सन्नी लियोन नभई हलिउड नायिका, गायिका जेनिफर लोपेजसँग दाँज्नुपर्ने बताएकी छिन् । मुम्बईमा आयोजित एक कार्यक्रममा राखी सावन्तले मिडियाकर्मी सामू सो कुरा बताएकी हुन् । आफूसँग सन्नी लियोन सँग नदाँज्न दर्शकहरुलाई आग्रह गर्दै उनले भनिन्,  मलाई कृपया सन्नी लियोनसँग नदाँज्नुहोस् । म आफ्नो नृत्य, प्रस्तुती, रियालिटी कार्यक्रममार्फत दर्शकहरुमाझ चर्चित भएकी छु । उनी भन्छिन्,  चर्चित हुनका लागि मैले कहिले पनि वयस्क फिल्महरु गरेकी छैन  । सायद यो कुरालाई सबैले बुझ्नुहुन्छ होला । यदि आवश्यक नै परे आफूलाई हलिउड गायिकाद्वय जेनीफर लोपेज र मडोनासँग दाँज्न उनले आफ्ना दर्शकहरुलाई आग्रह गरेकी छिन् ।








