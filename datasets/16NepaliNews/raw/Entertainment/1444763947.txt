
﻿ताजाखबर, काठमाण्डौ। अन्तरराष्ट्रिय नेपाली कलाकार समाज (इनास)ले आयोजना गरेको  तेश्रो इनास अवार्ड-२०१४  मा उत्कृष्ट अभिनेता आर्यन सिग्देल र उत्कृष्ट अभिनेत्री केकी अधिकारी बन्न सफल भएका छन् । आर्यनले चलचित्र  नोभेम्बर रेन  र केकीले चलचित्र  वितेका पल बाट उत्कृष्ट अभिनेता र अभिनेत्रीको अवार्ड हात पारेका हुन् । त्यस्तै उत्कृष्ट चलचित्र निर्देशकमा निश्चल बस्नेतले चलचित्र टलकजंग भर्सेज टुल्केबाट अवार्ड हात पार्दा सोहि चलचित्रले उत्कृष्ट चलचित्रको अवार्ड पायो ।

सोमबार राजधानीमा आयोजित अवार्ड समारोहमा स्वर्गीय नायक श्रीकृष्ण श्रेष्ठलाई मरणोपरान्त अमर तारा सम्मान, अभिनेता मुलरीधर र विश्वकै कान्छा निर्देशक सौगात विष्टलाई बिशेष सम्मान, गायक प्रशान्त तामागं, कपिल थापा, बाबु बोगटी, कोरिायोग्राफर शंकर बिसीलाई पनि सम्मान गरिएको थियो । त्यस्तै अवार्ड कार्यक्रममा निर्देशक तुलसी घिमिरेलाई लाइफ टाइम अचिभमेन्ट अवार्ड प्रदान गरिएको थियो । उनलाई १ लाख नगद सहित सम्मान पत्र हस्तान्तरण गरिएको थियो |
