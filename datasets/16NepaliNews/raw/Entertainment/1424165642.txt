
﻿चलचित्रमा काम गरेपछि एकाएक गायब भएकी नायिका दिपशिखा शाही सोमबार बेलुकी काठमाण्डौको एफक्यूब हलमा देखिएन् । उनी आफू अभिनित चलचित्र  इच्छा को प्रिमियर शोमा देखिइन् ।चलचित्रमा एउटा मिस कलका कारण एक यूवकको प्रेममा परेकी यूवतीको भूमिकामा देखिएकी दिपशिखाले काम विशेषले आफू प्रमोशनमा हिड्न नपाएको बताइन् । चलचित्रको प्रिमियरमा नायक सुवास थापा, निर्देशक मुनाल घिमिरे देखिए । यस्तै, निर्देशक तथा कलाकार निर्मल शर्मा, नायिका  पूजना स्त्रि, निर्देशक योगेश घिमिरे, निर्माता केशव भट्टराई पनि  इच्छा को प्रिमियर उपस्थित थिए ।


चलचित्र हेरेका अधिकांशले यसको कथावस्तु मन पराएका थिए । निर्देशक घिमिरेले चलचित्रकर्मी र पत्रकारबाट पाएको प्रतिक्रियाले आफूलाई उत्साहित बनाएको बताए । कलाकार दयाहाङ राई भने प्रिमियरमा उपस्थित भएनन् । बाबु र छोरीको विचार नमिल्दा उत्पन्न हुने कथावस्तुलाई चलचित्रले देखाउन खोजेको छ । यो चलचित्र शुक्रबारबाट प्रदर्शनमा आउँदैछ ।

 
