
﻿पाश्चात्य शैलीको सिकोका कारण नेपाली चलचित्रले आफ्नो मौलिकता गुमाउँदै गएका छन् । विदेशी चलचित्रको शैलीलाई टपक्क टिप्दा हामी आफ्नो कथाबाट बाहिर हुँदैछौ ।

फागुन १५ गतेबाट प्रदर्शनमा आउने पक्का भएको चलचित्र  अझै पनि  हेरिसकेपछि चलचित्र सेन्सर बोर्डका कर्मचारीले पनि यसलाई प्रशंसा गरेका छन् । स्वर्गिय निर्देशक आलोक नेम्वाङको अन्तिम चलचित्रलाई सेन्सर बोर्डले  यूनिभर्सल  सर्टिफिकेट दिएको छ । अब, यो चलचित्रलाई सबै दर्शकले हेर्न पाउने भएका छन् ।

नारीको गहना सिन्दुर र पोतेलाई निक्कै गहन तबरले प्रस्तुत गरिएको चलचित्रलाई पूनम गौतम र सुदर्शन थापाले मिलेर बनाएका हुन् । चलचित्रले मनोरञ्जनका साथै समाजको अर्थ वुझाउने यसकी निर्मात्री पूनम गौतमको भनाई छ । यस्तै, निर्माता तथा मुख्य कलाकार सुदर्शनले भने चलचित्र दर्शकका लागि मिठो उपहार भएको खुलाए ।

यो चलचित्रमा सुदर्शनको साथमा पूजा शर्मा, सुरक्षा पन्त, पुष्प खड्का, विशाल ढुंगाना, विजय लामा, विपना धिमाल लगायतका कलाकारको अभिनय छ । राजेश श्रेष्ठको छायांकन रहेको चलचित्रमा अष्ट महर्जनको एक्सन, महेश खड्का, हरी लम्साल, सचिन सिंह, राजनराज सिवाकोटीको संगीत, प्रितम पाण्डेको सम्पादन छ ।
