
﻿लोक गीत सङ्गीतबाट आफ्नो करिअर सुरु गरेका सन्तोष श्रेष्ठ अहिले आधुनिक संगीतमा स्थापित नाम हो । सुगम सङगीतमा आफ्नो अलग पहिचान र उचाई कायम राख्दै आएका श्रेष्ठले अहिले पुन लोकगायनमै फर्किएका छन् । सन्तोषले अनामनगरस्थित आलाप रेकर्डिङ् स्टुडियोमा गायिका राधिका हमालसँग सरसफाइ सम्बन्धि लोक गीत गाएका छन् । दामु मर्सिफूलको रचना रहेका दिनदिनै रेलिमै मौलायो बेतिथि, फाल्नै पर्छ रेलिमै बिग्रेरेको कुरीति बोलको भन्ने लोकगीत गाएका छन उनले । जसमा उनकोसङ्गीत रहेको छ । त्यस्तै गीतकार रमेश सुवेदीले लेखेको गीतमा पनि कोमल वली र सन्तोष श्रेष्ठले स्वर दिने भएका छन् । उनले सङ्गीत गरेका सरसफाई सम्बन्धि गीतहरुमा गायक गोविन्द मधुर आचार्य, गायिका सुधा रत्न, रिता केसी, राधिका हमाल लगायतका कलाकारसँगै उनको आवाज पनि रहेको । सरसफाई सम्बन्धि यी गीतहरुको म्युजिक भिडियो पनि निर्माण हुने बताइएको छ ।
