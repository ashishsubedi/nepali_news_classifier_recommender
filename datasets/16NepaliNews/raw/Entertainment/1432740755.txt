
﻿-सुविन लिम्बु, पूर्वमिस नेपाल   

म घरमै गितार बजाएर गीत गाउँदै थिएँ, अचानक घर हल्लिन थाल्यो। म तीव्र गतिमा बाहिर निस्किएँ। के भएको हो र अब के हुन्छ, भन्ने कुरा बुझ्नै सकिन। धरहरा, दरबार स्क्वायरहरू भत्किएको खबरले मेरो मन पोल्न थाल्यो। गाउँ बस्तीहरू नै सकिएका खबरहरू बाहिर आउन थाले। मैले पहिलो पटक जीवनको माया कति हुँदो रहेछ भन्ने अनुभव गर्न पाएँ। 

३ रात बाहिर खाली ठाउँमै बिताएँ। पाँचौं दिन साथीभाइ एवं परिवारका सदस्यहरूसँग सहयोग मागेर हामी २० जनासाथी, बहिनीहरू तथा परिवारका साथ सिन्धुपाल्चोकको भोजचिया गाउँमा पुग्यौं। हामी पुग्दासम्म त्यहाँ सरकारी कर्मचारी तथा अन्य कोही पनि पुगेका थिएनन्। मेलम्ची खोलादेखि नै मानिसहरू मरेका, घरहरू भत्किएका, गाईवस्तुहरू पुरिएका डरलाग्दा दृश्यहरू देखिए। पूरै गाउँ नै सखाप भएको देख्दा मनएकतमासले  हल्लियो। 
