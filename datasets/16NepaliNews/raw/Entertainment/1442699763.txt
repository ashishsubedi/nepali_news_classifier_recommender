
﻿काठमाडौं, असोज २   व्यवस्थापिका संसदको चालु बजेट अधिवेशन शनिबारदेखि सकिएको छ । सभामुख सुवासचन्द्र नेम्वाङले राष्ट्रपतिले अधिवेशन अन्त्यका लागि पठाएको पत्र पढेर सुनाएसँगै अधिवेशन अन्त्य भएको हो ।जारी हुन लागेको संविधानमा एक हप्ताभित्र नयाँ प्रधानमन्त्री चयन गर्ने उल्लेख भएपनि प्रधानमन्त्री सुशील कोइराला संयुक्त राष्ट्रसंघको महासभामा भाग लिन असोज ६ गते जाने भएकाले अधिवेशन अन्त्य गरिएको हो ।

प्रधानमन्त्री कोइराला फर्केपछि संसदको अर्को अधिवेशन आह्वान गरेर नयाँ राष्ट्रपति, उपराष्ट्रपति, प्रधानमन्त्री र सभामुख तथा उपसभापमुखको चयन हुनेछ । भावी सत्तासमीकरणबारे दलहरुबीच आन्तरिक रुपमा अनौपचारिक छलफल चलिरहेको छ ।शनिबार सबेको संसदको बैठकले भूकम्पबाट प्रभावित संरचनाको पुनःनिर्माण सम्बन्धी विधेयक २०७२  लाई दफावार छलफलका लागि संसदीय समितिमा पठाएको छ ।
