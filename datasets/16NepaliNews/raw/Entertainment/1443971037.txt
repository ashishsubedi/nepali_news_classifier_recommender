
﻿पानीको राजा मानिने गोहीलाई सिंह, हात्ती र अजिंगरजस्ता बलिया जनावर पनि पानीभित्र चुनौती दिन हच्किने गर्छन् । पानीभित्र गोहीको मुखमा जस्तोसुकै बलियो जनावर प& यो भने पनि उसको अन्त्य निश्चित हुन्छ भन्ने खालको आम मान्यता छ । तर, एउटा साहसी सारसले पानीभित्र रहेको गोहीको मुखबाट आफूलाई फुत्काएर सबैलाई चकित बनाएको छ ।

यो तस्बिर हेरेर सारसको साहसको अनुमान लगाउन सकिन्छ । उसले यस्तो साहस तान्जानियाको सिलोउस गेम रिजर्भमा गरेर देखाएको हो ।  सारस नदीमा माछा खोज्दै थियो । माछा खोज्दै गरेको उसलाई उल्टै शिकार बनाउने योजना पानीभित्र लुकेको गोहीले बनाइरहेको रहेछ । माछा खोज्दै गरेको सारसलाई अचानक तलबाट मुख बाउँदै आएको गोहीले खान खोज्यो । सारसको टाउको गोहीको मुखभित्र पसिसकेको थियो ।

 तर, कति पनि नहडबडाई उसले आफूलाई गोहीको मुखबाट मुक्त गरे । यस्तो दुर्लभ घटनाको फोटो खिच्न भ्याएका फोटोग्राफर मार्क जन्सनले भने,  गोहीले सारसलाई शिकार बनाइसक्यो भन्ने लागेको थियो । तर, सारस साहसी र भाग्यमानी रहेछ । मृत्युको मुखबाट उसले आफूलाई मुक्त गरे । 
