
﻿अभिनेत्री वेनिशा हमालले यसपटकको दशैं आफ्नो गृहजिल्ला चितवनमा मनाउन नपाउने भएकी छिन् । &#39;कालो पोथी&#39; नामक फिल्मको छायांकनका लागि उनी मुगुतिर हानिएकी छिन् । 

करिब ४५ दिन मुगुमा बस्नु परेकाले पनि वेनिशाले दशैं र तिहार मिस गर्ने जनाइन् । &#39;कालो पोथी&#39;को यतिबेला मुगुमा नै वर्कशप चलिरहेको छ । फिल्ममा वेनिशा मुख्य पात्र रहेको वुझिएको छ । फिल्मका कलाकारले मुगुको भाषा र रहनसहन सिकेपछि छायांकन सुरु हुने श्रोतले जानकारी दियो । सधैं चितवनमा दशैं तिहार मनाउदै आउकी वेनिशाले यसपटक आफ्नो घरलाई धेरै नै संझने बताइन् ।  फिल्मलाई मिन बहादुर भामले निर्देशन गर्दैछन् । 
