
﻿चलचित्र  बागमती को प्रोष्ट प्रोडक्शनको काम भैरहदा यसको भिडियो लिक भएको छ । करिब २ मिनेट लामो भिडियो यसका छायांकार शिजु गुरुवयूरले लिक गरिदिएका हुन् । केही भिडियो चोरी गरेर सार्वजनिक गरिदिएको आरोप निर्माताले लगाएका छन् । चलचित्रको डबिंग भनिएको ठाउँमा सेतो लगाएर उनले भिडियो चोरी गरि सार्वजनिक गरेको आरोप लगाइएको छ । २ करोड मुल्य भन्दा महंगो बजेटमा निर्माण भएको चलचित्रको दृश्य चोरी हुँदा यसको निर्माणपक्ष तनावमा रहेको छ ।

यसका कार्यकारी निर्माता अनिश नापितले छायांकार सम्पर्क भन्दा बाहिर रहेको बताए । चलचित्रका निर्माता दिनेश दर्शनधारी र विजय सत्याल हुन् । चलचित्रमा राजे हमाल, शिव श्रेष्ठ, कञ्चन ठकुरी, केकी अधिकारी मुख्य भूमिकामा छन् । चलचित्रको पोष्ट प्रोडक्शनका लागि ५० लाख बढी खर्च भएको निर्माणपक्षले दाबी गरेको छ । चलचित्रमा अधिकांश दक्षिण भारतका प्राविधिक र प्रविधी प्रयोग गरिएको छ ।

 
