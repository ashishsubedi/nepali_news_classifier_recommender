
﻿काठमाण्डौं सुदुरपश्चिमका क्रान्तिकारी किसान नेता तथा शहिद भिमदत्त पन्तको जीवनीमा आधारित ऐतिहासिक नेपाली चलचित्र & भिमदत्त&  जेष्ठ नागरिकहरुलाई स सम्मान निशुल्क प्रर्दशन गरिने चलचित्रका निर्माता तथा नायक नवल खड्काले बताउनु भएको छ । बढी भन्दा बढी नेपालीहरुले देशको एक कालखण्डको ऐतिहासिक पृष्ठभूमि बारे जानकारी प्राप्त हुन सकोस् भन्ने अभिप्रायबाट निर्मित चलचित्र भिमदत्त गाउँवेशी देखी, देशका विभिन्न शहर हुँदै विश्व समुदाय माझ चलचित्र पु& याउने लक्ष्यका साथ यो अभियानको थालनी गरिएको निर्माता तथा नायक खड्काले बताउनु भएको छ । & हामीले गाउँ गाउँमा चलचित्र प्रर्दशन गरिने क्रममा जेष्ठ नागरिकहरुद्धारा स्वागत सहित चलचित्र निर्माण प्रति धन्यवाद समेत ब्यक्त गरेका छन । यत्रो सद्भावको खातिर पनि नेपाली जेष्ठ नागरिकहरुमा आभार सहित स सम्मान चलचित्र निशुल्क प्रर्दशन गरिने समेतको अभियान प्रारम्भ गरेका छौं ।&  निर्माता तथा नायक खड्काले बताउनु भएको छ ।

करिब वर्ष दिन अगावै विशेष प्रर्दशन थालिएको चलचित्र भिमदत्त राजधानी काठमाण्डौं लगायत सुदुरपश्चिमको डँडेलधुरा देखी मुस्ताङ् समेतका विभिन्न २५ स्थानहरुमा प्रर्दशन भइसकेको छ । देशप्रेम र राष्ट्रिय भावनालाई समेत समेटेर चलचित्र निर्माण गर्दै आइरहनु भएका निर्माता तथा नायक खड्काले यस अघि नै देशका विभिन्न सय स्थानहरुमा विशेष प्रर्दशन नगरिकन चलचित्र भिमदत्तको सार्वजनिक प्रर्दशन नगरिने शंखघोष गरिसक्नु भएको छ । भिमदत्त अमेरिकाका विभिन्न शहरहरु, चिनको हङ्कङ् लगायत अन्य शहरहरुमा समेत विशेष प्रर्दशन भइसकेको छ । 

कार्तिक महिनाको अन्तिम साता रोल्पाका केहि स्थानहरुका साथै रुकुममा समेत विशेष प्रर्दशनीको तयारी भइरहेको निर्माता तथा नायक नवल खड्काले बताउनु भएको छ । चलचित्रका कलाकारहरुमा निर्माता नवल खड्का लगायत, निशा अधिकारी, रमेश बुढाथोकी, सुमिना घिमिरे, कमली वाइवा, रवी गीरी रहेका छन । चलचित्रको निर्देशन हिमग्याप टासी लामाले गर्नु भएको हो ।
