
﻿भुवन के.सीको डेब्यु निर्देशन रहेको चलचित्र ड्रिम्सको फस्टलुक सार्वजनिक गरिएकोछ । काजोल फिलिम्सको प्रस्तुति रहेको चलचित्र ड्रिम्समा भुवन के.सी. का छोरा अनमोल के.सी.र सम्राज्ञी राज्यलक्ष्मी राणा मुख्य अभिनय रहेको छ । प्रेम कथामा आधारित भनिएको चलचित्र ड्रिम्सको फस्टलुकमा पनि अनमोल र सम्राज्ञीलाई हाइलाईट गरिएको छ ।
चलचित्र ड्रिम्सको फस्टलुक
आफ्नो कलाकारीता मार्फत थुप्रै हिट चलचित्र दिइसकेका भुवन, सफल निर्माताका रुपमा समेत चिनिन्छन् । करोडपति, नेपालीबावु, म तिमी विना मरिहाल्छु लगायतका फिल्म मार्फत आफुलाई सफल निर्माताका रुपमा चिनाएका भुवन निर्देशकको रुपमा स्थापित हुन्छन् वा हुदैन त्यो चलचित्र प्रदर्शन पश्चात नै थाह होला । फागुन २१ गते प्रदर्शन मिति तोकेको उक्त चलचित्र संग दिनेश डि.सी. निर्देसित चलचित्र फूलैफूलको मौसम तिमीलाई जुध्ने भएको छ । अभिनेता बाट निर्देशक बनेका भुवनको अर्को कडीको रुपमा हेरिएकोछ ।