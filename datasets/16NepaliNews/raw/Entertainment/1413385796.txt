
﻿नेपाली गीतसंगीतको क्षेत्रमा निकै नै लोकप्रिय नाम हो सत्यकला राई । उहाँको स्वर र मिठासको अव नेपाली गीत संगीतका पारखीहरुलाई परिचय आवश्यक छैन । विभिन्न शैलीका गीतहरु सहज रुपमा गाउन सक्ने सत्यकलाका धेरै गीतहरु कर्णप्रिय पनि छन । गंगा, आवाज, दशगजा, माझी दाई, भिमदत्त लगायतका चलचित्रहरुमा समेत सुमुधुर स्वर प्रस्तुत गर्नु भ्याइसक्नु भएका उहांको माया बसेछ चलचित्रको चमेलीको फूलमा भुंंभुं भमरा र आवाजको आज मन उडेर भाग्छ निकै नै लोक प्रिय छन । आइ डी कार्ड, इन्टरनेटैमा, विर्सि जानेलाई, गुनासो एकल गीती एलबमका गीतहरु समेत अत्यन्त लोकप्रिय छन । अहिले भने उनी दर्शक तथा स्रोताहरुलाई पाचौँ सौगातको रुपमा & सत्य&  नामक एकल गीती एलबम बजारमा ल्याउने तयारीमा जुटिरहनु भएको छ । यस एलबमलाई अघिल्ला एलबमहरु जस्तै दर्शक तथा स्रोताहरुले मनपराई दिनु हुने छ भन्नेमा विश्वस्त हुनु हुन्छ । यो एलबम कार्तिक महिनाको सेरोफेरोमा बजारमा आउने समेत उहांले बताउनु भएको छ । 
