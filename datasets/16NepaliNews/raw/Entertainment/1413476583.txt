
﻿बलिउड अभिनेत्री जिया खानको सुसाइड पछि चर्चामा आएका आदित्य पञ्चोलीका छोरा सूरज पञ्चोली एक पटक फेरी पनि चर्चामा छन । यस पटक भने सूरज आफ्नो आउन लागेको फिल्म  हीरो  को फर्स्ट लुक सार्वजनिक भएपछि चर्चामा रहेका हुन । सन १९८३ मा आएको सुभाष घई को फिल्म  हीरो  को यसै नामबाट बनेको रीमेकबाट सूरज पञ्चोलीले डेब्यू गरिरहेका छन ।

यो मात्र सूरज पञ्चोलीको डेब्यू फिल्म मात्र हैन, अभिनेता सुनील शेट्टीकी छोरी अथाया पनि यसै फिल्मबाट डेब्यू गरिरहेकी छन । अहिले जारी फिल्मको फर्स्ट लुकमा सूरज एक माचोम्यान जस्तै देखिएका छन । उनी एक वाटर बोट को डेकमा उभिएर स्याम्पेनको बोतल खोल्दै देखिएका छन । यस फिल्मको निर्देशन निखिल आडवानीले गरेका हुन । यस फिल्मलाइ अभिनेता सलमान खानले निर्माण गरिरहेका छन । यो फिल्म आगामी १२ डिसेम्बरका दिन प्रदर्शनमा आउने भएको छ ।
