
﻿स्याङजा फेदीखोला देउराली ३ जन्मथलो भएकी मिरा गिरि पोखरेल लोकगायनको क्षेत्रमा संघर्ष गर्दे गरेको नाम हो। विद्यालय जीवनमा लोकगीत प्रतियोगीतामा धेरै पुरस्कार थाप्न सफल भएकी थिइन उनी ।उनलाई पुराना लोकगायीकामा विमाकुमारी दुरा, हरिदेवी कोइराला मन पर्छन । उनलाई पुराना लोकगीतमा हरिदेवी कोइरालाको पाइन खवर भन्ने गीत औधी मन परेको थियो । लोकगायकमा भने दुर्गा रायमाझी र राजु परियार मन पर्छ । पप आधुनिकमा पनि उनको हल्का रुचि छ । उनलाई आधुनिक गीत संगीतमा रामकृष्ण ढकाल र रजिना रिमाल मन पर्छ ।

 लोकदाहोरीमा सफल हुन विशेषत गला र आत्मविश्वास चाहिने तर्क उनको छ । ०५९ सालमा अध्ययनका लागि राजधानी छिरेकी मिरा त्यसपछि औपचारिक रुपमा नेपाली लोकसंगीतमा छिरेकी हुन् । यतिवेला उनको पछिल्लो गीत बाडुल्की कुक्कले बजारमा अपार सफलता बटुलेको छ । उनको पहिलो एल्वम पापी मन हो । यसभन्दा पहिला पनि उनले पापी मन लगायतका ३ सांगीतिक प्रस्तुति बजारमा पस्किसकेकी थिइन् । तर उनका ती प्रस्तुतिहरुले बजार पिटन सकेनन जति बाडुल्की कुक्कले अहिले पिटेको छ । पोखरेल भन्छिन सायद मिडिया क्षेत्रमा मेरा आफना मान्छे नभएर होला , ती कोशेलीको प्रचार प्रसार हुन सकेन ।

बाडुल्की कुक्क उनले गएको माघको अन्तयतिर बजारमा ल्याएकी थिइन जसका यू टुयवमा मात्र दर्शक तथा श्रोता ४ लाख नाघिसेकाका छन् । यसले उत्साहित बनाएको छ उनलाई । यसमा यतिवेलाका चर्चित गायक रामजी खांड र स्वयं पोखरेलको स्वर रहेको छ । आशिश म्यूजिक प्रालीले बजारमा ल्याएको हो यो गीत । जसमा कमल जिसीको शब्द रहेको छ । रामजी खाड र विष्णु शर्मा पौडेललाई उनी प्राणका पात्र मान्छिन् । उनी आफ्नो सांगीतिक जिवनमा एक चर्चित दोहोरी गायिकाको रुपमा स्थापित बन्न सफल रहिन । उनले करिव आधा दर्जन दोहोरी सांझमा आफ्ना गला पस्किन । आजको लोकसंगीतमा उनले आएको नयां ट्रेण्डलाई उनले समयको माग भन्छिन तर केहि अश्लिलताले भने मान्यजनसंग संगै वसेर लोकगीत हेर्न र सुन्न नसक्ने बनाएकोमा चिन्ता छ उनलाई । बुबा मोहनसिंह गिरि र आमा जमुना गिरि , श्रीमान बासुदेव पोखरेलको सपोर्ट रहेको छ उनलाई । सवैको साथ रहेमा आफ्नो सांगीतिक क्यारियरलाई निरन्तरता दिने मीराको भनाई छ ।
