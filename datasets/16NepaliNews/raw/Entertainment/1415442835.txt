
﻿पत्रकार लक्ष्मण सुवेदी निर्देशित फिल्म  एउटा साथी  लाई दर्शकले रुचाएका छन् ।  दर्शकले फिल्म हेरेर इन्जोए गर्नुको साथै हासेको र रोएको पत्तो नै पाउनु भएन  निर्देशक सुवेदीले दर्शक प्रतिक्रिया सुनाए । यसका साथै हिजोको व्यापार सन्तोषजनक भएता पनि आजको मर्निङ शो धेरै पर्दामा हाउसफुल रहेको समेत बताए । निर्देशक आलोक नेम्वाङको निधनले गर्दा हिजो फिल्मको दर्शक हालसम्म पुगेनन् ।

फिल्मले पहिलो दिन १० लाख ग्रस कलेक्सन गरेको जनाउदै निर्देशक सुवेदीले आज हिजो भन्दा तेब्बर कलेक्सन गर्ने जनाए । युवापुस्ताको प्रेमको कथा बोल्ने सिनेमामा हनु शाह, सलोन बस्नेत, रिस्ता बस्नेत, शिशिर भण्डारी, जोन तामाङ, एलिशा खड्का, रबिना खड्का, रेन थापा लगायतका कलाकारहरुको अभिनय छ । सिनेमाको कथा सुशिल पंगेनीको हो भने यसमा राम कुमार खनालको लगानी रहेको छ । सिनेमामा संगीत टंक बुढाथोकीको छ ।
