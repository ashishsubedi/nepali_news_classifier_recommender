
﻿मुम्बई - वानखेडे स्टेडियमा मुम्बई क्रिकेट एसोसिएशनका पदाधिकारी र सुरक्षा गार्डलाई गालीगलौज गरेको भन्दै बाल आयोगले बलिउड बादशाह शाहरुख खानविरुद्ध जाहेरी दर्ता गराएको छ।

२०१२ को आइपिएलमा खानले सुरक्षा गार्डसँग झगडा गरेका थिए। खेल सकिएपछि शाहरुख मैदानभित्र छिर्न खोज्दा मुम्बई क्रिकेट एसोसिएशनका पदाधिकारीसँग चर्को बहस भएको थियो। त्यसक्रममा शाहरुखले गालीगलौज गरेको जाहेरीमा उल्लेख छ।

त्यस समय सो स्थानमा बच्चाहरु पनि उपस्थित भएका थिए। बाल आयोगले बच्चाको सामुन्नेमा गाली गरेको भन्दै जाहेरी दर्ता गरेको हो। उक्त घटनापछि मुम्बई क्रिकेट एसोसिएशनले शाहरुख खानमाथि वानखेडे स्टेडियमभित्र पस्न पाँच वर्षसम्म रोक लगाएको थियो।

सोही सयम शाहरुख खानले स्पष्टीकरण दिँदै सुुरक्षा गार्डले बच्चासँग अपमानजनक व्यवहार गरेका कारण आफूलाई रिस उठेको बताएका थिए।
