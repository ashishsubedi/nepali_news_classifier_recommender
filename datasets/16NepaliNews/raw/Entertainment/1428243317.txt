
﻿काठमाडौँ, २२ चैत - मोडलिङबाट चलचित्र क्षेत्रमा हाम फालेकी नायिका वर्षा सिंह क्षेत्री विस्तारै दर्शकको मनमा बस्न थालेकी छन्। रामकृष्ण ढकालले स्वर दिएको भो माया कुरै नगर, बोलको गितबाट अभिनय क्षेत्रमा प्रवेस गरेकी नायिका क्षेत्रीले दर्जन भन्दा बढी म्युजीक भिडियोमा अभिनय गरिसकेकी छन्। आफुलाई मन पर्ने कथाबस्तु भए जस्तो पनि अभिनय गर्न तयार रहेको बताउने उनी पछिल्लो समय चलचित्र क्षेत्रमै अगाडी बढ्ने चाहना राख्छिन्। सानै देखि अभिनय क्षेत्रमा रुचि भएकाले यस क्षेत्रमै आफ्नो करीयर राम्रो बन्ने डिसी नेपाल डटकमसँग बताईन्।   

पछिल्लो समयका युवापुस्ताले कमेडी भिडियो बढी रुचाउने भएकाले आफुपनि त्यसमै अभिनय गर्न अग्रसर भएको उनको भनाइ छ। केही समय पछि आउन लागेको चलचित्र काफल पाक्योको मुख्य भूमिका निभाएकी नायिका क्षेत्रीले सो चलचित्रपनि कमेडि नै रहेको दाबी गरिन्। सावित्री केसीले निर्देशन गरेको सो चलचित्रमा नायक जिवन लुईँटेल र नायिका क्षेत्रीको जोडीलाई देख्न सकिनेछ। रेडपाण्डा डान्स एण्ड मुभि हाउसको व्यानरमा निर्माण भएको चलचित्र काफल पाक्योमा गाउँले सोझो केटा र सहरीया जिवनमा हुर्केकी केटीबीचको प्रेम सम्बन्धलाई देखाउन खोजीएको छ।

यो चलचित्रको लबिङ कार्य अन्तिम चरणमा पुगेकाले नयाँ वर्षसँगै यसको रिलिजको तयारीमा जुटेको नायिका क्षेत्रीले जानकारी दिइन्। चलचित्रको छायाँकन राम्रो बनेकाले यस चलचित्रबाट आफुलाई दर्शकका माझमा जान सजिलो हुने उनको भनाइ छ।  
 
