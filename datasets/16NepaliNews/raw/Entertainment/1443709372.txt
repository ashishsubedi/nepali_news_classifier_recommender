
﻿बलिउड अभिनेता सलमान खान राम्रा-नराम्रा सबैखाले कारणले प्राय समाचारमा छाइरहन्छन्। सलमानले यसका लागि कसैलाई दोष नथोपर्ने बताएका छन्। भारतीय टेलिभिजन शो &#39;बिग बोस&#39;को पत्रकार सम्मेलन सलमानले भने, &#39;मेरो विचारमा मलाई कसैले दु:ख दिएको छैन्। यदि त्यसका लागि कोही जिम्मेवार छ भने त्यो मेरो भाग्य, नियती र म मात्रै हुँ। त्यो मेरो जीवनयात्रा हो।&#39;

उनले जीवनमा अगाडी बढ्न सहयोग गरेकोमा परिवार, साथी तथा पत्रकारलाई धन्यवाद दिए। छैठौंपटक बिग बोस संचालन गर्न लागिरहेका सलमानले पत्रकार सम्मेलनमा एश्वर्यासँग सम्बन्धित पत्रकारको जिज्ञासालाई भने टारे।एक महिला पत्रकारले बिगबोसमा &#39;जज्बा&#39; फिल्मको प्रचारका लागि एश्वर्या राय बिगबोस आउछिन भनेर सोधेपछि सलमानले त्यस प्रश्नलाई नजरअन्दाज गर्दै &#39;सम्भवत आयोजकले माइक लानु अघिको अन्तिम प्रश्न हुनेछ। भावुक प्रश्न सोध्नुभयो। यी म्याडमका लागि ताली बजाऔं&#39; भने।
