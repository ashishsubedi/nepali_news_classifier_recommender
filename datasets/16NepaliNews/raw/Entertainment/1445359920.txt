
﻿एक पछि अर्काे चलचित्रले सफलता पाएपछि फेरि  नाई नभन्नु ल  को चौथो संस्करणका रुपमा केही समयपछि चलचित्र  नाई नभन्नु ल ४  बजारमा आउने तयारीमा छ । चलचित्र प्रदर्शनीमा आउन अघि नै गीतलाई लोकप्रिय बनाउन खप्पिस मानिएका निर्देशक विकासराज आचार्यले  नाई नभन्नु ल ४  लाई पनि सोही प्रक्रिया लगेको देखिन्छ ।

यसैक्रममा उक्त चलचित्रको गीत सार्वजनिक गरिएको छ । लोकभाकाको यस गीतमा प्रेम परियारको आवाज समेटिएको छ ।  मैना राजा मैना रानी  बोलको यस गीतमा विभिन्न कलाकारहरुलाई फिचरिङ्ग गरिएको छ । गीतमा चलचित्रका मुख्य कलाकारहरु प्रियंका कार्की, अनुभव रेग्मी, पल शाह र बर्षा राउत, हाँस्य कलाकार जोडी दिपकराज गिरी र दीपाश्री निरौला, गायक राजेशपायल राई, नायक संजोग कोइराला र साथमा नायिका केकी अधिकारीको पनि अभिनय रहेको छ ।

विकास आचार्यको निर्माण तथा निर्देशनमा तयार भएको चलचित्र नाई नभन्नु ल ४ आगामी चैत्र २६ गतेबाट सार्वजनिक प्रर्दशनमा आउनेछ । पुरुषोत्तम प्रधानको छायांकन, बसन्त सापकोटाको संगीत, कविराज गहतराजको चलचित्रमा नृत्य निर्देशन छ । चलचित्रमा दिनेश पोख्रेल र हरिबोल भण्डारीको पनि लगानी रहेको छ।
