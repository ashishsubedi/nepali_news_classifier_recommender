
﻿नेपाली भूमिमा  खिचिएको हलिउड चलचित्र  एभरेष्ट को ट्रेलर सार्वजनिक भएको छ । यो चलचित्रमा नेपालका रमणीय स्थानहरुलाई खिचिएको छ ।काठमाण्डौदेखि विश्वकै उच्च स्थान सगरमाथाको चुचुरोसम्मलाई चलचित्रमा कैद गरिएको छ । चलचित्रको ट्रेलरमा नेपालका यी आकर्षक स्थानलाई लोभलाग्दो  तस्बिर  फिचरिङ गरिएको छ । यूनिभर्सल पिक्चर्सले निर्माण गरेको यो चलचित्रले सन् १९९६ मा सगरमाथा आरोहणका क्रममा ज्यान गुमाएका अमेरिकी आरोहीहरुको कथालाई उठान गरेको छ ।
बाल्टासुर कोर्माकुरले निर्देशन गरेको यो चलचित्रमा हलिउडका चर्चित कलाकारहरुले अभिनय गरेको छन्  । चलचित्रमा जेसन क्लार्क, जोस ब्रोलिन, जोन हक्स, रोविन राइट, साम वार्थिङ्टनको मुख्य भूमिका छ । यसै बर्षको सेप्टेम्बर १८ मा यो चलचित्र विश्वभर एकसाथ लाग्नेछ ।
