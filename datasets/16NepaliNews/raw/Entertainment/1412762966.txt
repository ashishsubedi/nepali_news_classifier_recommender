
﻿२०१५ को जनवरी २३ मा प्रदर्शन गर्ने लक्ष्यका साथ् छायांकन भैरहेको फिल्म  वेलकम ब्याक  को शुटिङको फोटोहरु बाहिरिएको छ । इन्डियामा प्राय गोप्य राख्न खोजिने आर्टिस्ट लुक्स यस फिल्मले भने जोगाउन सकेन । अनिस बज्मीको निर्देशनमा तयार भैरहेओ यस फिल्ममा अक्षय कुमारलाई जोन अब्राहमले रिप्लेस गरेका छन् । २००७ मा रिलिज भएको  वेलकम  मा अक्षय कुमार देखिएका थिए भने अब उनको ठाउमा जोन देखिदै छन् । साथै कट्रिनाको ठाउमा पनि श्रुति हसन देखिदै छिन भने फिरोज खान जो डनको भूमिकामा देखिएका थिए उनको ठाउमा नसीरुद्दीन शाह देखिदै छन् ।

 

फिल्मको हालै अबु धावीमा शुटिङ भैरहदाको केहि तस्विर बाहिरिएको हो । साथै फिल्ममा पहिलो भाग झैँ अनिल कपुर , नाना पाटेकर र परेश रावल पनि हुनेछन । फिल्मको कथा कमेडी सस्पेन्स रहेको बताईएको छ । अक्षय र जोनले यस अघि गरम मसला र देसी ब्वाइज लगायतक फिल्ममा संगै कम गरिसकेका छन् । वेलकम सुपरहिट हुदा पनि यसको सिक्वेलमा अक्षय कुमार नदेखिनुको कारण भने केहि खुलाइएको छैन ।
