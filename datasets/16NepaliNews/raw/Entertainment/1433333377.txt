
﻿नेपाल चलचित्र प्राविधिक संघले चलचित्र दर्ता गर्ने प्रक्रिया सुरु गरिएको जनाएको छ । असारमा चलचित्र महोत्सवको आयोजना गर्नका लागी संघले भुकम्पपछि चलचित्र क्षेत्रमा देखिएको अस्थिरता र सुस्ताएको माहोललाई अगाडि बढाउन चलचित्र महोत्सव गर्न लागिएको जनाएको छ । अध्यक्ष मनोज केसीका अनुसार वि.स. २०७१ साल वैशाख १ गतेदेखि चैत्र मसान्तसम्म प्रदर्शनमा आएका चलचित्रले महोत्सवमा सहभागी हुन पाउनेछन् । असारको अन्तिम सातामा चलचित्र महोत्सव गर्ने संघको भनाई छ ।

चलचित्र महोत्सवबाट उठेको रकम  चलचित्र प्राविधिक संघ कल्याणकारी कोष मा जम्मा गरिने महासचिव अनन्त तिमिल्सिनाले बताए । महोत्सवमा चलचित्र हेरिसकेपछि हरेक विधामा उत्कृष्ट ५ को छनोट गरि  आठौ नेफ्टा फिल्म अवार्ड मा सहभागी गराइनेछ । नेपाली चलचित्रको विकास, विस्तारका लागि चलचित्र महोत्सव र त्यसपछि अवार्ड आयोजना गर्ने नेफ्टाको भनाई छ । 
