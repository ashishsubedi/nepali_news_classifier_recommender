
﻿हलिउडकी चर्चित नायिका एन्जेलिना जोलीले स्तन क्यान्सरबाट बच्नका लागि दोश्रो पटक फेरि अप्रेशन गरेकी छिन् । उनले फेरि आफूलाई क्यान्सरको खतरा नहोस् भन्नका लागि अप्रेशन गरेको बताएकी छिन् । न्यूयोर्क टाइम्समा एक लेख लेख्दै जोलीले क्यान्सरको खतरालाई अझै कम गर्नका लागि आफ्नो अण्डाशय र फ्लोपियन ट्यूब निकालिएको बताएकी छिन् । उनले लेखेकी छिन्- मैले त्यही महशुश गरे जुन पीडाको महशुश हजारौ महिलाले  गर्छन् । मैले आफूलाई शान्त र मजबुत राख्नको लागि यो काम गरे । 

२ बर्ष अगाडि एन्जेलिनाले आफ्नो शरीरमा बीआरसीए1 जिन भएको थाहा पाएकी थिइन्, जसले स्तन र गर्भाशयमा सर्वाधिक खतरा पुर्& याउन सक्छ । उनको आमा र हजुरआमाको निधन पनि गर्भाशय क्यान्सरका कारण भएको थियो । उनले आफ्नो २ वटै स्तन हटाएकी थिइन् । क्यान्सरबाट बच्नका लागि उनले यस्तो गरेको बताएकी हुन् ।

 
