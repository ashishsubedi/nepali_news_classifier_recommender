
﻿पुर्वाञ्चलकै सबै भन्दा ठुलो सौन्दर्य प्रतियोगिता  नेपाल आईस मिस पुर्वाञ्चल  मा भिडेका सुन्दरीहरु शुक्रबार इटहरीको सडकमा देखिए । ती सुन्दरीहरु सर्वसाधारणलाई ट्राफिक नियम सिकाउन व्यस्त थिए । दुईसात देखी बन्द प्रशिक्षणमा रहेका सुन्दरीहरु प्रशिक्षणकै क्रममा इटहरी चोकमा पुगेका थिए । प्रशिक्षणक अन्तर्ग फाइनलिष्टलाई सामाजिक काममा सहभागी गराउने उदेश्यले ट्राफिक सचेतना कार्यक्रममा सहभागी गराइएको आयोजक सिल्भर इन्टरटेण्मेन्ट ले जनाएको छ ।

पूर्व क्षेत्रिय ट्राफिक प्रहरी कार्यलय इटहरीको सहयोगमा भएको कार्यक्रममा सुन्दरीहरुलाई क्षेत्रिय ट्राफिक कार्यलयका निमित्त प्रमुख प्रहरी नायव उपरिक्षक विष्णुहरी कोइरालाले सहजीकरण गरेका थिए । अन्तिम छनौटमा परेका फाइनलिष्टहरुलाई व्यक्तित्व विकास, आम सञ्चार, सडक दुर्घटना नियन्त्रण , व्युटि टिप्स्, क्याटवक लगायतका विषयमा प्रशिक्षण दिइएको आयोजकले जनाएको छ ।

चैत्र अन्तिम साता हुने प्रतियोगिताको फाइनल चरणका लागि १४ जना सुन्दरीहरु सहभागी छन् । २०१० देखी सुरु भएको प्रतियोगिताको फाइनल प्रतिस्पर्धा धरान सभा गृहमा हुन प्रतियोगिताका संयोजक सौरभ श्रेष्ठले जानकारी दिए । प्रतियागितामा विजेताले मिस पुर्वाञ्चलको ताज सहित यामाहा स्कुटी, उपविजेताले नगद ४० हजार रुपैया र तेस्रो हुनेले नगद ३० हजार रुपैया सहित विभिन्न उपहारहरु पाउने छन् ।

विजेताले मिस नेपालमा सिधै प्रतिष्पर्धा गर्ने अवसर पाउने छन् । प्रतियोगिताका विजेता उपविजेता सगै मिस ट्यालेण्ट, मिस भ्युर च्याइस, मिस क्याटवक, वेष्ट चार्मिङ वेष्ट पर्सानानिटि, वेष्ट फोटोजेनिकको उपाधी पाउने भएका छन् । अन्य टाईटल पाउनेले नगद सात हजार रुपैया पुरस्कार पाउने छन् ।
