
﻿इटहरी, ३ वैशाख, विराटनगर उपमहनगरपालिकाकी प्रियङ्का श्रेष्ठले पूर्वाञ्चलकै सबैभन्दा ठूलो सौन्दर्य प्रतियोगिता नेपाल आइस मिस पूर्वाञ्चल २०१५ को उपाधि हात पारेकी छन् । & फेसबुकमार्फत साथी बनेकाहरु बिहे गरेका छन् यसलाई तपाईं के भन्नुहुन्छ ?&  भन्ने मुख्य निर्णायक बिपी कोइराला स्वास्थ्य विज्ञान प्रतिष्ठानका शिक्षाध्यक्ष प्राध्यापक डा विक्रमप्रसाद श्रेष्ठले सोधेको प्रश्नमा उनले जवाफ थियो   मेरो विचारमा बिहे गर्न विचार मिल्नुपर्छ, एकअर्कामा विश्वास र सम्मान हुनुपर्छ, त्यसो भयो भने जुनसुकै सामाजिक सञ्जालबाट पनि मानिसको बिहे हुन सक्छ । यो उत्तरले नै उनलाई मिस पूर्वाञ्चलको ताज दिलायो । चार्टर एकाउन्टेन्सी अध्ययन गरिरहेकी प्रियङ्काले  मिस पब्लिक च्याइस टाइटल सहित उपाधि जितेर यामाहाको स्कुटी र हङ्कङ यात्राको अवसरसमेत प्राप्त गरेकी छिन् । विजेताले होटल एसोसिएसन अफ भेंडेटारको सद्भावना दूत, आसरा सुधार केन्द्र र बुढासुब्बा गोल्डकपको पनि सद्भावना दूत बन्ने अवसर पाइन् । उपाधि जितेपछि खुसी व्यक्त गर्दै उनले सामाजिक कार्यमा लाग्न उत्साह थपिएको बताइन् । उनले मोडलिङसँगै पूर्वको पर्यटन प्रवद्र्धनमा सक्रिय बन्ने इच्छा पनि जाहेर गरिन् ।

 
