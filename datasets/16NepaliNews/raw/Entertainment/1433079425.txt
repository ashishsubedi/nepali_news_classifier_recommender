
﻿निर्देशन दिनेर राउत र निर्माता सुवास गिरीले भुकम्पका कारण अहिले मनोरञ्जनको समय नभएको भन्दै चलचित्र  क्लासिक को छायांकन २ महिना पछि सरेको  जानकारी दिएका छन् । नयाँ बर्षको पूर्व सन्ध्यामा भव्य कार्यक्रम गर्दै घोषणा गरिएको यो चलचित्रको छायांकन वैशाख १५ बाट गर्ने तयारी गरिएको थियो । तर, वैशाख १२ गते भुकम्प आएपछि चलचित्रको छायांकन अनिश्चितकालका लागि सरेको थियो । 

अब यो चलचित्र साउन १५ गतेबाट फ्लोरमा जानेछ । चलचित्रको छायांकन सरेको जानकारी पत्रकार, प्राविधीक र कलाकारलाई गराइएको निर्माता सुवास गिरीले बताए । नायक आर्यन सिग्देल र नायिका नम्रता श्रेष्ठ मुख्य भूमिकामा रहेको यो चलचित्रले आँखा नदेख्नेहरुको कथा भन्छ । लामो समयदेखि चलचित्रको तयारी भैरहेको थियो । माघ २९ गते प्रदर्शन मिति तय गरेर चलचित्रको छायांकन सुरु गर्ने तयारी गरिएको थियो ।
