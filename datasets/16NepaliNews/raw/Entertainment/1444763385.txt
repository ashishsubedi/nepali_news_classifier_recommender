
﻿इलाम,  हिन्दुहरुको महान चाड वडादसैँ नजिकिदैं जादा इलामको सुरक्षा व्यवस्थामा कडाई गरिएको छ । वडादसैँ र दिपावली नजिकिदैं जा& दा जिल्लामा सुरक्षा व्यवस्थालाई कडा बनाउदै लगिएको प्रहरीले जनाएको छ । प्रहरीले सुरक्षा प्रबन्धलाई प्रभावकारी बनाउनका लागि मोटरसाइकल गस्ति बढाएको छ भने, सरप्राइज चेकिङ पनि सुरु गरेको छ ।

 दशैं तिहारमा हुने अपराधिक गतिविधि तथा घटनाहरुलाई निरुत्साहित गर्न तथा त्यस्ता खाले घटना हुन नदिन सुरक्षा व्यवस्थालाई मजबुद  बनाउन्दै , लगिएको प्रहरी नायब उपरिक्षक प्रकाश रानाभाटले जानकारी दिए । उनका अनुसार चेकिङ राजमार्ग र बजार क्षेत्रमा बढि मात्रामा हुनेछ । 

त्यसैगरी चाडबाडमा सवारी दुर्घटना अत्यधिक हुने सम्भावना भएकाले दुर्घटना न्यूनीकरण गर्नका लागि ट्राफिक चेकिङलाई पनि कडाई गरीएको प्रनाउ रानाभाटले बताए । वित्तीय संस्था आर्थिक कारोबार बढि हुने तथा बढि मानिसको भीडभाड र चहलपहल हुने क्षेत्र तथा ठाउूहरुमा पनि सुरक्षा व्यवस्थालाई कडाई बनाइएको प्रहरीले जनाएको छ ।

 सुरक्षा व्यवस्थापनलाई प्रभावकारी बनाउनका लागि बढि मात्रामा सादा पोशाकका प्रहरी समेत परिचालन गरीएको छ । चाडबाडको समयमा कुनैपनि घटना भएमा वा हुने संकेत देखिएमा तत्काल नजिकको प्रहरी कार्यालय तथा एक सयमा खबर गरीदिन पनि प्रहरीले सबैमा आग्रह गरेको छ ।

 बैंकिङ क्षेत्रमा चाढबाडमा बढि कारोबार हुने भएकाले प्रहरीले बैंकका प्रमुखहरुलाई सुरक्षा सतर्कता सम्बन्धी जानकारी गराइ सकेको छ । रमाइलोको नाममा जुवातास खेलेको तथा खेलाउने गरेको, मादक पदार्थ सेवन गरी हो हल्ला झै& भगडा गरेको पाइएमा तत्काल पक्राउ गरी कानुनी कारवाही गरिने प्रहरीले चेतावनी समेत दिएको छ ।

 खुला सीमानाको फाइदा उठाएर अवैध रुपमा सामग्री नेपाल भित्राउने तथा अपराधिक क्रियाकलाप गर्ने मनाशयले पटक लगायतका बिस्फोटक पदार्थ भित्राउन सक्ने हुूदा त्यस्ता सम्भावित नाकामा पनि सुरक्षा व्यवस्थालाई मजबुद बनाइएको रानाभाटले जनाए । चोरी, डकैती, लुटपाट, चन्दा, झैझगडा लगायत अन्य आपराधिक घटना बढि हुने हुँदा यस्तो क्रियाकलाप हुन नदिन अहिले प्रहरीले विषेश सतर्कता अपनाएको जनाएको छ ।
