
﻿मुम्बई, बलिउड अभिनेत्री जरिन खान यतिबेला एकाएक चर्चाको शिखरमा पुगेकी छिन् । सलमान खानसँग केही समय अघि फिल्ममा देखिएकी जरिनले यो पटक भने हट र बोल्ड सीनको सीमाना नाघेरै प्रस्तुती दिएपछि उनको चर्चा चुलिएको छ ।

 आगामी डिसेम्बर ४ बाट प्रदर्शनमा आउन लागेको फिल्म &#39;हेट स्टोरी ३&#39; मा जरिनले अत्यन्तै उत्तेजक र सेक्स सिनहरु दिएपछि सो फिल्मको ट्रेलर र गीत युट्युवमा अहिले भाइरल बनेका छन् ।

 सो फिल्मको ट्रेलर र &#39;तुम्हे आपना बनानेका...&#39; बोलको एक गीत हालै सार्वजनिक गरिएको छ । शरमन जोशीसँग दिएका हट सिनले जरिनलाई चर्चामा ल्याएसँगै अर्की अभिनेत्री डेजी शाहलाई पनि बोल्ड सिनले नै सो फिल्ममा चर्चित बनाएको छ ।

 सलमान खानले केही अलग गर्न आग्रह गरेपछि आफू बोल्ड सिन दिन तयार भएको डेजीले बताएकी छिन् । फिल्ममा शरमन, जरिन र डेजी सहित करण सिंह ग्रोवरको पनि मुख्य भूमिका रहेको बतइएको छ । 
