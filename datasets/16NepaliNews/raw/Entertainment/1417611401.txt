
﻿करिब ५ वर्ष मोडलिङ्गको क्षेत्रमा संलग्न भए पश्चात मोडल दिक्पाल कार्की चलचित्र रंगवैजनीमा चर्चित नायिकाहरु गरिमा पन्त र सुमिना घिमिरेसंग अन स्क्रीन रोमान्स गर्दै देखा पर्ने भएका छन । नेपाली रजतपटमा आकर्षक तथा युवा नायकको कमी महसुस हुदै गइरहेको समय सन्र्दभमा चकलेटि नायक दिक्पालको आगमन संगै नेपाली चलचित्रले समेत नया अध्धाय प्रारम्भ गर्ने चलचित्रकर्मी तथा पारखीहरको अनुमान रहेको छ । यस अघिका चकलेटि नायकहरु आर्यन सिग्देल, जीवन लुइटेल लगायतका नायकहरुले क्रमश लोकप्रियता हासिल गर्दै रहंदा नेपाली चलचित्र क्षेत्रमा नयां चकलेटि नायकहरुको आगमन फितलो देखिएको थियो । पशुचिकित्साका डाक्टर् समेत रहेको नायक दिक्पाल आकर्षक जीउडालका साथै उचाइ ६ फिट रहेको छ । अत्यन्त सरल, शिष्ट  र मृतुभाषी दिक्पालले चलचित्र रंगवैजनीको प्रर्दशन संगसंगै नेपाली चलचित्रका पारखीहरुको मनमस्तीष्कमा रहने निश्चित छ ।

एकतः आफैमा लायक र नायक पनि भएका अर्का तर्फ चर्चित नायिका द्वयसंग अभिनयको अवसर प्राप्त गरेका दिक्पाल वरिष्ट चलचित्रकर्मी शम्भु प्रधानको निर्देशन प्रशिक्षणको अवसर प्राप्त गरेका छन । यी सबै अवसरका कारण पनि शम्भु प्रधानद्वरा निर्देशित रंगवैजनीको जति चर्चा छ चलचित्र बजारमा नायक दिक्पाल कार्कीको समेत त्यती नै चर्चा चल्ने गरेको छ । तर यो अवसरको फाइदा चकलेटि नायक दिक्पाल कार्कीले उठाउन सक्ने की नसक्ने हो, मंसिर  १९ गते चलचित्रको प्रर्दशन पश्चात दुधको दुध, पानीको पानी हुनेछ । प्रतिक्षाको घडि अब केहि घन्टाको मात्र रहेको छ ।
