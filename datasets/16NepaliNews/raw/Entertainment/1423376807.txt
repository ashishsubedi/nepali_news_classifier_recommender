
﻿बेलबारी, माघ १९   आफ्ना १५ प्रतिस्पर्धीहरुलाई उछिन्दै मोरङकी पुनम बान्तावा राईले मिस राई ०१५ को उपाधि हात पार्न सफल भएकी छिन् ।     प्रतियोगीताकी विजेता घोषित भएकी बेलबारी  ४, लालभित्तिकी पुनमलाई प्रमाणपत्र, नगद ५० हजार रुपैयाँ सहित ताज पहिराईएको छ । विजेता पुनमले भिवर च्वाइजको अवार्ड पनि आफ्नै पोल्टामा पारिन् ।     उक्त प्रतियोगितामा सुप्रिया राई फर्स रनरअप, स्नेहा राई सेकेन्ड रनरअप र नज्मा राई थर्ड रनरअप बनेका छन् ।     उनीहरुलाई प्रमाणपत्रका साथै २० २० हजार रुपैयाँ वितरण गरिएको थियो । किराँती नयाँ वर्ष यलेदोङ ५०७५ को अवसर पारेर आयोजना भएको सिटिभी मोवाइल मिस राई ०१५ मा बेस्ट ट्यालेन्टको उपाधी जित्न सफल भएकी छिन् । प्रतियोगीताको निर्णायकहरुमा साहित्यकार भुपाल राई, सिटिभी मोवाइलका म्यानेजर समा श्रेष्ठ, कलाकार खगेश रञ्जितकार लगायत रहेका थिए ।
