
﻿बलिउड किङ शाहरुख खान केही घण्टाका लागि आज नेपाल आउने भनिएको कार्यक्रम रद्द भएको छ। हिजै नेपाल आउने भनेका शाहरुख त्रिभुवन विमानस्थलको ट्राफिक जामको कारण देखाउँदै भोली आउने बताइएको हो । कान्साई नेरोल्याक पेन्ट्सको ब्राण्ड एम्बास्डर रहेका शाहरुख सोही पेन्ट्सको प्रबद्र्दनका लागि नेपाल आउने भएका हुन् । तर  आयोजक कम्पनी कान्साई नेरोल्याक पेन्ट्सका कन्ट्री म्यानेजर सत्यप्रकाशले शाहरुख भोली मात्र नेपाल आउने जानकारी दिए ।

आयोजक संस्थाका अनुसार आज दिउँसो ३ बजे निजी विमानबाट उनी नेपाल आउने र पत्रकार सम्मेलनमा सहभागी हुने भनिएको थियो । अब उनी आजकै समयमा भोली नेपाल आउनेछन् । कार्यक्रममा अभिनेत्री प्रियंका कार्की, विल्सन विक्रम राई र बिग आईकनका पाँचौ संस्करणका विजेता कुन्साङ गुरुङको प्रस्तुति रहने बताइएको छ ।

 
