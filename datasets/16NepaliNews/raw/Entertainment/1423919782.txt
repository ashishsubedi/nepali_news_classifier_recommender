
﻿भ्यालेन्टाईन डेको अवसरमा आज साँझ विषेश किसिमको फेशन शो हुने भएको छ । भ्यालेन्टाईन डे रनवे रोमान्स मा चलचित्र क्षेत्रका केही चर्चित जोडीहरुले क्याटवाक गर्दै छन् । कार्यक्रम साँझ ६ बजेबाट त्रिपुरेश्वरस्थित ब्लुबर्ड मलको मुड्स हल हुने छ।

यसपालीको कार्यक्रममा नायिका झरना थापा र निर्माता सुनिल कुमार थापा, मुकेश ढकाल र मेलिना मानन्धर, निता ढुंगाना र आमेश भण्डारी, दीलीप रायमाझी र उनकी श्रीमति मञ्जु रायमाझी र साप्ताहिकका सम्पादक सुवास ढकालको जोडीले क्याटवाक गर्ने भएका छन् ।

क्याटवाकमा आफ्नी श्रीमती तथा नायिका मेलिना मानन्धरसँग हिड्न लागेको कलाकार मुकेश ढकाल नयाँ अनुभुती भएको भन्दै रमाइलो माने । उनले जोडीको रुपमा पहिलो पटक र्याम्पमा हिड्न लागेपनि आफू १५ बर्ष अगाडि यसरी र्याम्पमा हिडेको खुलाए । १५ बर्ष अगाडि हिडेकाले पनि उनले आफूले र्& याम्पमा हिड्न नर्विसेको प्रतिक्रिया दिए ।



ढुंगाना र आमेष


 

सबै विवाहित जोडी हिड्ने र्& याम्पममा नायिका नीता ढुंगाना र उनका प्रेमी तथा कलाकार आमेष भण्डारी मात्र अविवाहित हुन् । सबै बिबाहित जोडी देख्दा आफूहरुलाई पनि बिहे गर्ने रहर जागेको प्रतिक्रिया उनीहरुको थियो । आमेष केही चाडो हिडेको भन्दै निता उनलाई ढिलो हिड्न भन्दै थिइन् ।

निर्माता सुनिल कुमार थापा खुबै खुशी देखिएका छन् । उनले यस्तो अनुभव यसअघि नभएको भन्दै यसपटकको भ्यालेन्टाइन डे विशेष हुने बताए । नायिका झरना थापासँग उनी क्याटवाक गर्दैछन् ।

यो र्& याम्प शोमा नायक दिलिप रायमाझी र उनकी पत्नी मञ्जु रायमाझी पनि हिड्दैछन् । दिलिप जीवनमा यस्तो शो गर्न पाउँदा खुसी देखिए । र्& याम्पमा हिड्न लागेका सेलिब्रेटी जोडीहरु आज हुने कार्यक्रममा सहभागी हुन पाउँदा खुशी छन् । कायरा बुटिककी रोजिना श्रेष्ठ नयाँ सोचका साथ यो कार्यक्रम गर्न लागेको भन्दै सबैको साथ पाउनेमा दंग छिन् ।

कार्यक्रममा अभिनेत्री करिष्मा मानन्धर, नन्दिता केसी, सञ्चिता लुईटेल, फोटोग्राफर राजभाई सुवाल र मोडल प्रशान्त ताम्राकार विषेश अतिथिका रुपमा सहभागी हुनेछन् ।

कायरा बुटिकको प्रस्तुति रहेको कार्यक्रमको कोरीयोग्राफी धिरज तण्डुकारले गर्ने छन् । कार्यक्रममा रोजिना श्रेष्ठको फेशन डिजाईन समावेश हुनेछ ।



दीलीप र मञ्जु




सुभास र उनकी श्रीमति




सुनिल र झरना




 
