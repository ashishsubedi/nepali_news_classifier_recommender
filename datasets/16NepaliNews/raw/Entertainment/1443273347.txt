
﻿पाँच वर्षपछि  जज्बा  फिल्मबाट कमब्याक गर्न लागेकी ऐश्वर्यालाई सुरक्षा चुनौति बढेपछि सुरक्षा गार्डहरु बढाइएको छ । लामो समयपछि फर्कंदा पनि प्रशंसकको उत्तिकै क्रेज पाइएपछि फिल्मको प्रचार दौरानभरी उनको सुरक्षा विशेष हुने बताइएको छ ।
 
हाल उनी जहाँ पुगेपनि उनलाई घेर्ने प्रशंसकको ठूलो भिड लाग्ने गरेको छ । त्यस्तै एक घटना फिल्मको  र्याप अप  पार्टीमा भएको थियो । ढिलो गरी पार्टीमा पुगेकी ऐश्वर्याको साथमा जम्मा दुईजना सुरक्षा गार्ड थिए । उनी पार्टीमा नपुग्दै प्रशंसकले घेरेपछि सुरक्षा गार्डले भिड हटाउन सकेनन् । त्यसपछि बाउन्सर बोलाउँदा पनि मुस्किल पह्र्यो  ।
 
फिल्म जज्बाका निर्माण पक्षका एक व्यक्तिले भनेका छन्, हामीले देखिरहेका छौं, प्रशंसकका कारण सेलिब्रेटीहरु नराम्रा घटनामा परेका छन् । तयसैले हामीले फिल्मको प्रचार अवधिभर ऐश्वर्यालाई कुनै अप्ठ्यारो नहोस् भनेर १५ देखि २० बडिगार्ड उनको वरीपरी हुने व्यवस्था मिलाएका छौं ।  
फिल्मका निर्माता आकाश चावलाले पनि प्रचारलाई ध्यानमा राखेर सुरक्षा बढाएको बताएका छन् । 

 
