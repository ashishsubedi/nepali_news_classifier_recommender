
﻿काठमाडौ । १२ वर्षपछि अभिनयमा फर्किएका रमेश उप्रेती यतिबेला पोखरा माथिको गाउँमा दुई सुन्दरीसँग लुकीचोरी रोमान्समा ब्यस्त छन् । चलचित्र  ब्रासलेट  मा मुख्य भुमिका निर्वाह गरेका रमेश रजनी केसी र नम्रता सापकोटासँग अनस्क्रिन रोमान्स रमाइरहेका छन् । निर्देशक निर्मल शर्माको निर्देशनमा बनिरहेको यो फिल्ममार्फत नै उनी एक दशकपछि नेपाली चलचित्रमा फर्किएका हुन् ।

क्यामेरा अगाडी उभिदा निकै रमाइलो लागिरहेको छ उनले भने । चलचित्रमा रमेश, नम्रता र रजनीको भुमिकावारे खुल्न चाहेनन् शर्मा ।  तपाईले यति बुझ्नोस्  यो एउटा पारिवारिक फिल्म हो ।  शर्माले भने । केशब भट्टराईको लगानी रहेको यो फिल्म युनिट पोखरा आसपासको सुटिङ सकेपछि काठमाडौ आउने भएको छ ।
