
﻿कलाकारका प्रेमसम्बन्ध सदैव गसिपका बिषय बन्छन् । चाहे सामाजिक संजालमा हुन, वा संचारमाध्यममा उनीहरुको प्याचअपदेखि ब्रेकअपसम्मले राम्रै स्थान पाउँछन् । धेरै कलाकारको प्रेम कथा केवल चर्चामा मात्रै सिमित हुन्छ, केही महिना वा बर्षको अफयेयरपछि उनीहरु दुई किनारा भइसक्छन् । त्यसपछि सँगै फिल्म नखेल्नु त सामान्य नै भयो, एकले अर्काको नामै सुन्न नचाहानेसम्मको अबस्था आउँछ ।

बलिउडमा यस्ता केही भाग्यशाली जोडी छन रिल लाईफ र रियललाईफ दुवैमा जमे ।

धर्मेन्द्र /हेमा मालिनी : हिन्दी फिल्म  तुम हसीन मै जवान  को सेटमा धर्मेन्द्रको डि्रम गर्ल बनेकी थिईन् हेमा मालिनी । तर, रियलमा धर्मेन्द्रको प्रस्तावलाई स्वीकारीनन् हेमाले ।

धर्मेन्द्रले हेमालाई मन पराउने कुरो हेमाका परिवारले पनि थाह पाए तर, सहजै स्वीकारेनन् । यो सब बुझेका धर्मेन्द्रले हेमालाई बिबाह गर्नकै लागि धर्म नै परिवर्तन गरे । सन् १९८० मा उनीहरुको बिबाह सम्पन्न भएको थियो ।



ऐश्वर्या/अभिषेक :  कुछ ना कहो  मा काम गर्दा ऐश्वर्या र अभिषेकले एक अर्कालाई मन पराएका थिए । अर्को फिल्म  ढाई अक्षर प्रेम के  मा काम गर्दा पनि स्थिती उस्तै रह्यो ।  धुम-२  काम गर्दा भने उनीहरु ढुकुरको जोडी जस्तो भैसकेका थिए ।

टोरन्टोमा हिन्दी फिल्म  गुरु को प्रिमियर गर्न गएका बेला अभिषेकले ऐश्वर्यालाई प्रेम प्रस्ताव राखेका थिए । सन् २००७ अपि्रल २० मा उनीहरुको बिबाह भयो ।


करिना /सैफअलि खान : हिन्दी फिल्म  टसन  को सुटिङ सकिंदा नसकिदै फिल्म उद्योगमा हल्ला चल्यो- करिना र सेफअलि डेटिङमा छन् । 
फिल्म ब्यापारिक रुपमा पुरै असफल भयो । तर, पनि सेफ र करिनाको निजि जीवनमा भने त्यही फिल्म फाप्यो ।  सन् २०१२ को अक्टुवर १६ मा उनीहरुले लगनगाँठो कसे ।



रितेश देशमुख /जेनिलिया डिसुज : सन् २००३ मा  तुझे मेरी कसम  काम गर्दादेखि नै एक अर्कासँग नजिकिएका थिए रितेश देशमुख र जेनिलिया डिसुज ।

तर, उनीहरुको गुपचुप सम्बन्ध मिडियाले थाहै पाएन । सम्बन्ध झाँङ्गीदै गए पनि रितेशका बुबाले जेनेलियाको सम्बन्धलाई स्वीकारेका थिएनन् । उनीहरु आफ्नो सम्बन्धमा दृढ  भएको थाह पाएपछि सन् २०१२ मा पारिवारिक सहमतिमै बिबाह भएको थियो ।

जया भादुडी/अमिताभ बच्चन : हिन्दी फिल्म  एक नजर  मा काम गर्दा अमिताभ बच्चनले जया भादुडीलाई नजर लगाएका थिए ।
अर्को फिल्म  जन्जीर  मा काम गर्दा त प्रेमयात्राले निर्णायक रुप लियो । जबकि त्यतिवेला रेखा र अमिताभको प्रेम प्रसंगले धेरै चलचित्र पत्रिकाको पाना रंगीएको थियो । त्यसको कुनै पर्वाह नगरी सन् १९७३ जुुन ३ मा उनीहरु गृहस्थी जीवनमा प्रवेश गरे ।



अजल देबगण /काजोल : सन् १९९४ मा बनेको  गुण्डाराज  को सेटमा भएको भेट काजोल र अजय देबगणको जीवनमा महत्वपूर्ण मानिन्छ । किनकी यहि भेट पछि उनीहरुको डेटिङ सुरु भएको थियो ।

उनीहरुको सम्बन्धका वारेमा पनि मिडियाले अन्तिम समयमा मात्रै जानकारी पाएको थियो । सन् १९९९ मा पारम्परिक मराठी शैलीमा उनीहरुको बिबाह भएको थियो ।

अक्षय कुमार/ट्वीकल खन्ना : फिल्मफेयर म्यागजिनका लागि फोटो शुट गर्ने बेलामा अक्षय र ट्वीकलको भेट भएको थियो । पहिलो भेटमै उनीहरु एक अर्कावाट प्रभावित थिए । १७ जनावरी २००१ मा उनीहरुको बिबाह भएको थियो ।
