
﻿देशै भर भूकम्पले क्षति गर्दा धेरै नेपाली भूकम्प बाट पिडित बनेका छन् । अहिले बिपतमा परेकालाई उद्दार र राहत वितरणमा चौतर्फी ध्यान बढिरहेकै बेला हलिउड अभिनेत्री जोआना लुम्ले र युनिसेफ सद्भवानादुत तथा सेलिब्रेटी सेलेना गोमेजले नेपालको भूकम्प पिडितलाई सहयोग गर्न आग्रह गरेकी छिन् ।अभिनेत्री लुम्लेले बेलायति एक टेलिभिजन मार्फत भूकम्प पिडितका लागि प्रति व्यक्ति पाच डलर सहयोग गर्न आग्रह गरेकी हुन् । 

जुन आग्रह बेलायत सहित अन्य देशका टेलिभिजनमा समेत प्रशारण हुने भएको छ । लुम्लेको यस किसिमको अपिल प्रशासनीय छ । नेपाली कलाकार र सेलिब्रेटीको मुख बन्द भैरहदा लुम्ले लगायत हलिउड र बलिउड सेलिब्रेटीको नेपाल प्रतिको चासो र साथ आफैमा गर्ब गर्न लायक बिषय बनेको छ । यस्तै बलिउड अभिनेता अक्षय कुमारले सहयोग गर्ने प्रतिबद्दता जनाए लगत्तै अभिनेत्री आलिया भट्टले पनि सहयोग गर्न अपिल गर्दै सहयोग गर्ने जनाएकी छिन् । आलियाले ट्वीटमा आफुले सुरु गरेको राहत संकलन अभियानमा एक दिनमै अपेक्षा भन्दा बढी रकम संकलन भएको समेत जनाएकी छिन् ।

 त्यसै गरी अभिनेता फरहान अख्तरले पनि गुगल र फाइन्डर एप्स शेयर गर्दै भूकम्प पिडित नेपालीका लागी प्राथना गरेका छन् । अर्का बलिउड अभिनेता बरुण धवनले भूकम्प पिडित बालबालिकालाई जनही ५ हजार रुपैया सहयोग गर्ने बताएका छन् । हलिउड र बलिउड सेलिब्रेटीले नेपाली भूकम्प पिडितका लागि सहयोगको हात फैलाउदै गर्दा नेपाली सेलिब्रेटी तथा कलाकारहरु कहाँ छन् अतोपतो छैन ।
