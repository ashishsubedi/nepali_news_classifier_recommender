
﻿अमेरिकाको एक टि भी च्यानल एबिसीले बलिउड अभिनेत्री प्रियंका चोपडासँग माफी मागेको छ। सो च्यानलबाट प्रसारण हुने कार्यक्रम  नाइटलाइन  मा प्रियंकाका विषयमा पूर्व विश्व सुन्दरी युक्ता मुखीको तस्बिर प्रसारण गरेपछि टिभिले माफी मागेको हो । यस कुरा प्रियंकाले पनि स्विकार पुष्टि गरेकी छन्।
 
प्रियंका अभिनित अमेरिकी टिभि सो  क्वान्टिको  अमेरिकामा चर्चामा छ । सडकदेखि मल, हलसम्म उनी नै छाइरहेकी छिन् । यस्तै, अमेरिकी र बलिउड लोकप्रियतालाई लिएर अमेरिकी च्यानलले एउटा भिडियो बनाएको थियो ।
 
सायद टेलिभिजनकर्मीले  सन् १९९९ की विश्वसुन्दरी भएकी युक्ताको २००० की विश्वसुन्दरी प्रियंकाको तस्बिर छुट्याउन सकेनन् र प्रियंकाको सट्टा युक्ताको फोटो प्रसारण गरिदियो । टेलिभिजनले ट्विटरबाट माफी माग्दै सच्याइएको समाचार राखेको छ । साथै प्रियंकाले टिभिलाई धन्यवाद पनि भनेकी छिन् ।
