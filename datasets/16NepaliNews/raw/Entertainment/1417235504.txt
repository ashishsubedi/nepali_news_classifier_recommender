
﻿क्रिकेटर विराट कोहलीका साथमा अफेयरमा रमाइरहेकी अभिनेत्री अनुष्का शर्मालाई मिस्टर पर्फेक्टनिस्ट अभिनेता अमिर खानले दहै्र साथ दिइरहेका छन् । समाचारअनुसार अनुष्का आफ्नो ब्यानरको पहिलो चलचित्र  एनएच टेन  लाई यही वर्ष रिलिज गर्न चाहिरहेकी थिइन्, तर अमिरका साथमा उनले अभिनय गरेको चलचित्र पीके को रिलिज डेटढिलो मात्र तय भयो। त्यसकारण अनुष्काले आफ्नो चलचित्रलाई पछि धकेल्नु पर्ने भयो ।अब उक्त चलचित्र अर्को वर्ष मात्र प्रदर्शनमा आउनेछ ।

आफ्नो चलचित्रको भव्य रिलिज गर्ने तयारीमा रहेकी अनुष्काले यही क्रममा अमिर खानसँग सल्लाह गरेकी थिइन्। आफ्नो चलचित्र सार्वजनिक हुने बेला त्यसमा काम गर्ने कलाकारहरुद्वारा अभिनित अरु चलचित्रको ट्रेलरसम्म सार्वजनिक गर्न नदिने अनुष्काको तयारीमा अमिरले साथ दिने बताएका छन्। यही क्रममा अनुष्का निर्देशक नवदिपक सिंहका साथमा एनएच टेनको फाइनल ट्रेलर बनाउन व्यस्त छिन्। अमिरको सहयोगकै कारण पीकेका निर्माता विधुविनोद चोपडा आफै बसेर त्यसलाई फाइनल टच दिँदैछन् ।
