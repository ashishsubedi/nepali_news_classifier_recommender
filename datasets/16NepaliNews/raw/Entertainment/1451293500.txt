
﻿नेपाल सरकारद्वारा दोलखाको डाँङ्डुङे डाँडामा प्रस्तावित फिल्म सिटीलाई प्रधानमन्त्री केपी शर्मा ओलीले अनुपयुक्त भनेका छन् । उनले मौसम र भौगोलिकताका हिसाबले पनि फिल्म सिटी निर्माणका लागि उक्त स्थान उपयुक्त नहुने जिकिर गरेका हुन् ।
‘दोलखाको त्यो डाँडोमा दिनमा मुश्किलले दुई घन्टा घाम लाग्छ । जाडोमा त्यहाँ सम्भव छैन’ सोमबार आफ्नै निवास बालुवाटारमा फिल्म ‘फूलैफूलको मौसम तिमीलाई’ को म्युजिक तथा प्रोमो सार्वजनिक कार्यक्रममा बोल्दै प्रम ओलीले भने, ‘बरु गोरखा–लमजुङको मस्र्याङ्दी नदी आसपास उपयुक्त हुन्छ जस्तो मलाई लाग्छ । र, फिल्म सिटी पनि मैले भनेकै ठाउँमा हुन्छ ।’
प्रम ओलीले उन्नतस्तरको फिल्म सिटी बनाउने आश्वासन दिंदै फिल्मकर्मीलाई भने, ‘तपाईहरुले आफ्नो शिप, ज्ञान र कलालाई मुखरित गर्ने अवसर पाउनुहुन्छ भन्ने मैले सोचेको छु ।’ उनले कुरा काट्ने तर काम नकाट्ने प्रवृत्ति तोड्नकै लागि आफु प्रधानमन्त्री बनेको जिकिर गर्दै भने, ‘म हलिउड वा बलिउडसम्म पुर्‍याउँछु भन्दिनँ । तर हामी आफ्नैं अवस्थाबाट तीब्रताका साथ अघि बढ्छौं । त्यसमा मेरो सहयोग रहनेछ ।’