
﻿बलिउड अभिनेत्री कटरिना कैफले रणवीर कपुरसँग काम गर्न अप्ठ्यारो लाग्ने बताएकी छन् । उनले नजिकका साथी रणवीर कपुरसँग अभियन गर्न असजिलो लाग्ने बताएकी हुन् ।

पत्रकार सम्मलेनमा कटरिनाले भनिन  मलाई लाग्छ कि जो व्यक्तिलाई निकै नजिकबाट चिनिन्छ उसको साथ काम गर्न मुस्किल हुन्छ । अनजान व्यक्तिसँग अभिनय गर्न सजिलो हुन्छ । 

सन् २०१० मा रिलिज भएको चलचित्र राजनीतिमासँगै देखिएको यो जोडीले अहिले अनुराग बसुको  जग्गा जासुस  मा सँगै काम गरिरहेका छन् । कैफले अनुराग बसुसँग काम गर्न पाउँदा आफूलाई निकै खुशी लागेको बताएकी छन् ।

अनुराग बसुले निर्देशन गरेको   यस अघिको चलचित्र  बर्फि  निकै लोकप्रिय भएको थियो । बर्फिमा रणवीर कपुर र प्रियंका चोपडाले प्रमुख भूमिकामा अभिनय गरेका थिए ।  जग्गा जासुस  सन् २०१६ मा रिलिज गर्ने तयारी छ । बलिउडमा यी दुई स्टार रणवीर र कटरिनाको प्रेम कहानी निकै चर्चामा पनि छ ।

 
