
﻿कपिल शर्मा बिरामी भएपछि विभिन्न समाचारमा झेलिएको चर्चित कमेडी शो  कमेडी नाइट्स विथ कपिल  बन्द नहुने भएको छ । यो शोका संचालक कपिल शर्माले स्वास्थ्यको कारण देखाउँदै केही समय विश्राम लिएपछि शो नै बन्द हुने चर्चा थियो । तर, कपिलको स्थानमा अब कार्यक्रम संचालन गर्न चर्चित बलिउड कलाकार अरशद वर्सी आएका छन् । अन्य सदस्य पनि यथावत् नै छन् ।

अरशदले आफ्नो पहिलो शो छायांकन पनि गरेका छन् । प्रदर्शन हुन लागेको नयाँ चलचित्र  दृश्यम् का कलाकार अजय देवगण र तब्बुलाई अतिथी बनाउँदै अरशदले शो होष्ट गरेका हुन् । उनले ट्विटरको मार्फत यो कुराको जानकारी दिएका हुन् । अजय देवगण र तब्बुसँग शो होष्ट गर्दा रमाइलो अनुभव लिएको उनले बताए । साथै उनले शोका संचालक कपिल शर्मालाई पनि धन्यवाद दिएका छन् । भारतकै सर्वाधिक चर्चित यो शोमा कपिल नहुँदा दर्शकले उनको अभाव त महशुश गर्नेछन् ।
