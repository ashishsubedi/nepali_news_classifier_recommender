
﻿धुर्मुस र सुन्तलीले सिन्धुपाल्चोक बराम्ची गाविसका भूकम्प पीडितलाई न्यानो बाँडेका छन् । अत्यधिक चिसोमा पालमुनी बसेका कारण भूकम्प पीडितको कठ्याङ्ग्रीएर मृत्यु हुन थालेपछि उनीहरुले त्यहाँका आठसय १६ परिवारलाई ब्ल्याङ्केट वितरण गरेका हुन् ।
धुर्मुस सुन्तलीको विशेष पहलमा नेपाली समाज टेक्सस अमेरिकाले सिंगो गाविसलाई नै न्यानो दिन २० लाख रुपैयाँ बराबर पर्ने ब्ल्याङ्केट सहयोग गरेको हो ।

सरकारले सबै जनतालाई न्यानो दिन नसकिरहेको समयमा केहिलाई भए पनि चिसोबाट बचाउन आफुहरुले सहयोग गरेको सिताराम कट्टेल धुर्मुशको भनाई छ । ठूलो विपद्बाट बाँचेकाहरुको जाडोका कारण मृत्यु हुनु दु:खद् कुरा भएकाले सक्ने जतिलाई सहयोग गर्ने आफ्नो योजना रहेको धुर्मुस सुन्तलीले बताए ।

यसअघि पनि उनीहरुले दोलखाका ७५ परिवारलाई सिरक वितरण गरेका थिए । टहरामा बसीरहेका भूकम्प पिडीतलाई राति शीतले झनै समस्या भएकाले न्यानो प्रदान गर्न यस्तो पहल गरेको कुञ्जना घिमीरे (सुन्तली) ले बताइन् ।