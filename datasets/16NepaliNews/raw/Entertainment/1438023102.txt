
﻿बालकुमारी कलेज नारायणगढका लेखा विषयका शिक्षक डायमण्ड श्रेष्ठले दुई वटा अस्पतालमा गएर गर्भवती महिलामाथि यौन दुव्र्यवहार गरेको चितवन प्रहरीले बताएको छ । घटना साउन ५ गते रातिको हो । भरतपुरस्थित नारायणी सामुदायिक हस्पिटलमा शिक्षक श्रेष्ठ रातको समयमा पुगे । त्यहाँका कर्मचारीसँग एप्रोन पनि मागे । एप्रोन लगाए । अनि हस्पिटलमा रहेको प्रसूति वार्डमा छिरेर आफ्नो असली रुप देखाए । शिक्षक श्रेष्ठ एकजना चौधरी थरकी गर्भवती महिलाको बेडमा डाक्टर बनेर पुगे ।

  म डाक्टर हुँ  भन्दै उनले बिरामीको शरीरमा छामछुम गर्न थाले । सामान्य रुपमा चिकित्सकले प्रसूतिको उपचारमा पञ्जाको प्रयोग गर्छन् । तर मापसे गरी डाक्टरको नक्कली रुप धारण गरेका श्रेष्ठले पञ्जाबिना ती गर्भवती महिलाको यौनांगमा हात छिराए । बिरामी कुरूवा महिलाले आत्तिदै सोधिन् पञ्जा किन प्रयोग नगरेको ? नक्कली डाक्टरले भने,  बिरामीले अप्ठेरो मानिन् तपाइँ कुरूवा बाहिर जानुहोस् ।  

नक्कली डाक्टरले बाहिर जान भनेपछि उनी कोठाबाट बाहिर आइन् । त्यस समयको मौका छोपी श्रेष्ठले महिलाको योनी र स्तनमा हात पु& याएको प्रहरीको भनाइ छ । नारायणी सामुदायिकमा त्यति हर्कत गरेपछि उनी ढोका खोलेर भागे । बाहिर निस्केर बसेका कुरूवा बिरामी भएको ठाउँमा पुगेपछि घटनाको पर्दाफास भयो । प्रहरीलाई खबर गरी नक्कली डाक्टरको खोजी भयो । तर नक्कली डाक्टर त्यहाँबाट भागेर अर्को हर्कत अपनाउन सरकारी अस्पताल पुगेछन् । त्यहाँ पनि सीधै प्रसूति वार्डमा छिरेर उनले अर्की गर्भवती महिलामाथि खराब आचरण देखाए । 

प्रसूति वार्डमा रहेकी महिलामाथि जथाभावी रुपमा शरीरमा स्पर्श गर्न थालेपछि बिरामी चिच्याउन थालिन् । घटना भएपछि सबै जना चिच्याउन कराउन थाले । दोस्रो पटकको हर्कतमा नक्कली डाक्टर फन्दामा परे । उनी प्रहरीको नियन्त्रणमा छन् । श्रेष्ठविरूद्ध जिल्ला प्रहरी कार्यालय चितवनमा आइतबार जबरर्जस्ती करणी प्रयास भएको आरोपमा मुद्दा दर्ता भएको छ । पीडितहरुले आइतबार जाहेरी दिएका छन् । चितवन प्रहरी प्रवक्ता डिएसपी राजन अधिकारीले घटनाको बारेमा सत्यतथ्य बुझ्ने काम भइरहेको बताए । साउन ५ गते दिउँसोको समयमा कृष्णपुरमा पनि एक महिला र युवतीमाथि यौन दुव्र्यवहार गरेको आरोप श्रेष्ठलाई लागेको छ ।

 अस्पतालको लापरबाही अपरिचित व्यक्ति अस्पतालको प्रसूति वार्डजस्तो संवेदनशील क्षेत्रमा प्रवेश गर्नुले अस्पताल प्रशासनको गम्भीर लापरबाही भएको देखिन्छ । अपरिचित व्यक्तिलाई अस्पतालभित्र डाक्टरले प्रयोग गर्ने कपडा (एप्रोन) दिनु, वार्डभित्र कुनै नर्स तथा डाक्टर नहुनुजस्ता कारणले पनि अस्पतालको लापरबाही भएको प्रष्ट हुन्छ । अपरिचित व्यक्तिलाई कुनै पनि सोधखोज र जानकारी नलिई प्रसूति वार्डभित्र छिराउने, एप्रोन कपडा दिने, कुन समयमा कुन नर्सिङ या कुन इन्चार्ज थिए तिनलाई समेत कडा कारबाही हुन आवश्यक छ । घटनामा नारायणी सामुदायिक हस्पिटल र भरतपुर अस्पतालको ठूलो गल्ती देखिन्छ ।
