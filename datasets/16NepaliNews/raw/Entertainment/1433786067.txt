
﻿बलिउड अभिनेता आमिर खानको चलचित्र पिकेले चीनमा नयाँ कीर्तिमान बनाएको छ । आमिरको चलचित्र पिकेले चीनमा एक करोड ६० लाख डलर अर्थात झण्डै एक सय दुई करोड भारतीय रुपैयाँ कमाई गरेको छ । पिके चीनमा यती धेरै कमाई गर्ने पहिलो चलचित्र बनेको छ । पिकेको चिनिया संस्करण गएको २२ मे मा रिलिज भएको थियो । पिकेले अहिलेसम्म चीनमा १० करोड युआन आर्थत एक करोड ६० लाख ७० हजार अमेरिकी डलरको कमाई गरेको छ । यस अघि भारतीय चलचित्रले चीनमा एक करोड ६ लाख अमेरिकी डलरको मात्रै कमाई गरेका थिए । पिके चीनमा पाँच सय वटा स्क्रिनमा रिलिज भएको थियो । आमिरले पिकेको प्रमोशनका लागि केही समयअघि चीनको भ्रमण पनि गरेका थिए । यसअघि आमिरको चलचित्र थ्री इडियट्सलाई पनि चिनिया दर्शकले मनपराएका थिए ।
