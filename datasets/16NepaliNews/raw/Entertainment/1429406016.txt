
﻿ बैशाख ६ काठमाडौँ । सुन्दर अभिनेत्री करिश्मा मानन्धरले आफ्नो शरीर सधैं आकर्षक देखिन रहस्य खोलेकी छिन् । महाराजगन्जमा आरोग्य हेल्दी होमको उद्घाटन गर्दै करिश्माले तौल घटाउने सरल उपायका सम्बन्धमा जानकारी गराएकी हुन् । विगत तीन वर्षदेखि हेल्दी होमको ब्रान्ड एम्बेसडरका रूपमा आबद्ध करिश्माले मोटो शरीर भएका महिलाहरूका लागि हेल्दी होमको सेवा वरदान सावित हुने दाबी गरिन् ।

ब्रान्ड एम्बेसडरका रूपमा करिश्माले आरोग्य हेल्दी होममा शरीरको आवश्यकताभन्दा बढी बोसोलाई अल्ट्रासोनिकका साथै अन्य प्रविधिद्वारा मसाज गरी शरीरको बोसोलाई माइक्रो सिस्टमबाट पगालेर सजिलै शरीरको तौल घटाउन सकिने बताइन् । उनका अनुसार हेल्दी होममा शरीरको हिप, थाई, पिँडुला, पेट, हात, पाखुरा, ब्रेस तथा अनुहारको सेपसमेत मिलाउन सकिन्छ । करिश्माले पेटको धर्सा मेटाउन तथा चाउरीपन हटाउनसमेत हेल्दी होमको सेवा उपयुक्त रहेको बताइन् ।
