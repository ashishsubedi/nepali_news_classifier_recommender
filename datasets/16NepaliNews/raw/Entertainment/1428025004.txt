
﻿चलचित्र चकलेट नामैले पनि निक्कै चर्चामा छ । त्यहाँ माथि हास्य क्षेत्रमा स्थापित गैडा अर्थात निर्मल शर्माले निर्देशन गरेको । चलचित्र लगभग तयार भइसकेको छ । र, यो चलचित्रको श्रीगणेश ड्यासपोराबाटै हुने भएको छ । हो, चलचित्र चकलेटको अन्तराष्ट्रिय प्रिमियर नेपालीभाषीको वाहुल्य रहेको हङकङबाट हुने भएको छ । 

आउदो जुन २८ गते हङकङमा भब्य प्रदर्शन हुने जानकारी निर्माता खुसी गुरुङले दिइन । हङकङको सफल प्रदर्शनपछि यूके, अष्टेलिया लगायत विश्वको विभिन्न स्थानमा पनि यो चलचित्र देखाईने निर्माताले जनाइन । सडक बालबालिकाको जीबनमा आधारित चलचित्र चकलेट हेर्न निर्देशक शर्मा र  अर्की निर्माता पुजना प्रधान स्त्रीले पनि हङकङ जाने भएका छन् र उनीहरु पनि दर्शकसामु पहिलो शो हेर्ने भएका छन् ।

पछिल्लो समयमा नेपाली चलचित्र एकपछि अर्को फ्लप भइरहेको अवस्थामा यो चलचित्रले पक्कै पनि राम्रो व्यापार गर्नेमा निमाण समूह ढुक्क छन् । किनभने विश्वका झण्डै दर्जन देश वा शहरमा प्रदर्शन गर्ने मिती लगभग तय जस्तै भइसकेको छ । ति देशहरुमा प्रदर्शन गरेपनि लगानी सुरक्षित हुने निर्माण समूहको दावी छ ।  त्यसपछि नेपालमा स्वीटेवल समय हेरेर नेपाली दर्शकसामु प्रदर्शनमा ल्याइने जनाइएको छ । डा.आयुश्मान घिमिरे, पुजना स्त्री, केशव भट्टराई, कमल मैनाली, सुनिता ठाकुर, अनुज शाक्य, नम्रता झा लगायतले अभिनय गरेको चलचित्र नेपालमा चाडै प्रर्दशनमा आउने जनाइएको छ ।
