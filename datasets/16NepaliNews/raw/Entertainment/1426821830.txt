
﻿बिकाश आचार्यले निर्माण गरेको चलचित्र नाई नभन्नु ल - ३ को अर्को गीत सार्बजनिक गरेको छ । बिकाशले नाई नभन्नु ल  - १ र २ निर्देशन गरेका थिए । चलचित्र नाई नभन्नु ल - ३ लाई भने मुस्कान ढकालले निर्देशन गरेका हुन् । चलचित्र नाई नभन्नु ल - ३ को यो मन बरु ढुङ्गा भए हन्थ्यो बोलको मार्मिक गीत संयोग योगीले स्वर रहेको गीत सार्बजनिक गरेको हो । चार बर्षीय बाल गायक संयोग योगी गायक शिशिर योगीको छोरा हुन् । 

वन टाइम सिनेमाको प्रस्तुतीमा विकास आचार्यले निर्माण गरेको चलचित्र  नाई नभन्नू ल ३ मा अनुभव रेग्मी, प्रियंका कार्की, आर्यन सिग्देल, संचिता लुईटेल, सुरजसिंह ठकुरी, संयम पुरी, आश्मा डिसी लगायतका कलाकारको अभिनय रहेको छ । यही चैत २७ गते प्रदर्शन हुने चलचित्र नाईं नभन्नू ल ३ पारिवारिक प्रेम कथाको यो चलचित्रलाई पुरुषोत्तम प्रधानले छायांकन गरेका  हुन् ।
