
﻿काठमाडौँ, चैत्र २५ ।  वैशाख ११ गतेबाट  झोला  को पूनः सार्वजनिक प्रदर्शन गरिने भएपछि निर्माणसंस्था चलचित्रको प्रचार- प्रसारमा जुटेको छ । चलचित्रको प्रचार गर्ने उद्देश्यले निर्माण गरिएको एउटा भिडियोमा नायिका गरिमा पन्न्तले  झोला  मा काम गर्दाका अनुभुब शेयर गरेकी छिन् । यादब भट्टराईको निर्देशनमा निर्माण भएको उक्त चलचित्रमा गरिमाले मुख्य भुमिका निर्वाह गरेकी छिन् । स्कुल पढ्दाताका कृष्ण धारावासीद्धारा लिखित कथा  झोला  पढे पनि उनी त्यति धेरै सिरियस भएकी थिइनन् ।

जब चलचित्रमा काम गर्ने पक्का भयो त्यसपछि फेरि कथा पढिनन् मात्रै । सतीको प्रसंग आउने बित्तिकै आफ्नै हजुरआमाहरुको भोगाई आँखामा आयो । उनि भन्छिन्- सती जाने प्रसंग सुनेपछि मैले आफ्नै हजुरआमालाई पटक-पटकसम्झें । सतीप्रथा नेपालको हकमा आफैमा एउटा इतिहास हो भन्ने गरिमा चलचित्र  झोला ले  सिंगो नेपाली चलचित्रको प्रतिनिधित्व गर्ने बताउँछिन् ।
