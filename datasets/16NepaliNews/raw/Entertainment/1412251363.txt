
﻿दसैंलाई रिसराग हटाउँने पर्वको रुपमा पनि लिइन्छ । कलाकार तथा मोडल केकी अधिकारी दसैंलाई यस्तै समयको रुपमा हेर्छिन् । दसैंमा मनमा कुँडिएका कुराहरुलाई खोल्ने समय हो भन्छिन् केकी । अरु समयमा काममा व्यस्त भइने भएकाले पनि दसैंमा साथीसंगीसँग मनको गाँठो खोल्न सजिलो हुने केकीको भनाई छ । यसपटकको दसैंमा उनले परिवारसँग रमाइलो गर्ने, मस्त तास खेल्ने, आफन्तसँग भेटघाट गर्ने योजना रहेको सुनाइन् । दसैंमा पुर्खौली घर विराटनगरमा हुने रमाइलो उनको लागि सधै नै अविस्मरणिय छ । 



 





 



 

 

 

 
