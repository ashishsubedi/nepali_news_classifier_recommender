
﻿पछिल्लो समय लोक गीतका क्षेत्रमा चर्चा बटुल्ल सफल लोक गायिका मञ्जु पौडेलले बिहिबार आफ्नो जन्मदिन मनाएकी छन्। दिदी मञ्जुलाई जन्मदिनको शुभकामना दिन उनकी बहिनी बबिना पौडेल विहानै केक बोकेर उनको कोठासम्म पुगेकी थिइन् ।  विहान उठ्ने वित्तिकै बहिनीको सुभकामना पाएकी मञ्जुले बहिनीले ल्याएको केक काटेर जन्मदिन मनाईन । बहिनीबाट सुरुवाता भएको उनलाई जन्मदिनको सुभकामना दिन शुभेक्षुक तथा स्रोताहरुको भिड लागेको थियो। 

गत वर्ष अनाथ बालबालिकासँग खुसी बाडेर जन्मदिन मनाएकी मञ्जुले यो वर्ष भने केक काटेर आफ्नो जन्मदिन मनाएकी हुन्। उनले यो वर्षको जन्मदिन मनाउदा पहिलो पटक यतिधेरै खुसी मिलेको अनुभव गरेको बताइन । करिब एक दशकदेखि लोकगीतका क्षेत्रमा आफ्नो अनुभव बटुलेकी मञ्जुले नयाँ वर्ष तथा जन्म दिनसँगै नयाँ कामलाई निरन्तरता दिने अठोट लिएकी छन् ।
