
﻿माघ २९ को एकैदिने रिलिजका कारण प्रतिष्पर्धामा खरो भिडिरहेका दुई फिल्म ‘क्लासिक’ र ‘प्रेमगीत’ सांगीतिक भिडन्तमा पनि आक्रामक देखिएका छन् । एकपछि अर्कोले लगत्तै प्रचार हतियार फालिरहेका छन् । हालै ‘क्लासिक’ ले ‘प्रकृतिको सुन्दर गीत’ सार्वजनिक गरेपछि ‘प्रेमगीत’ पनि आफ्नो नयाँ गीत ‘म त अलपत्रै पर्छु’ बजारमा फालेको छ । दुवै गीत वियोगान्त प्रकृतिका छन् ।
कृष्णहरी बरालको रचना तथा ताराप्रकाश लिम्बुको संगीत रहेको ‘क्लासिक’ को गीतमा मेलिना राईको स्वर रहेको छ । भिडियोमा उक्त गीतमा नायिका नम्रता श्रेष्ठले अभिनय गरेकी छन् । फिल्ममा उनी दृष्टिविहिन गायिका हुन्छिन् ।
 
‘प्रेमगीत’ पनि आफ्नो नयाँ गीत ‘म त अलपत्रै पर्छु’

‘प्रेमगीत’ ले छोडेको प्रेम वियोगको गीतमा अन्जु पन्त र स्वरुपराज आचार्यको युगल गायन रहेको छ । पूजा शर्मा र प्रदीप खड्काको अभिनय रहेको उक्त गीतलाई अर्जुन पोखरेलले संगीत दिएका हुन् भने शब्द यसको पनि कृष्णहरी बरालले नै लेखेका हुन् ।
‘क्लासिक’को ‘प्रकृतिको सुन्दर गीत’

केही अघि ‘प्रेमगीत’ को रिभरसाइड बोलको गीतलाई लिएर दुवै फिल्म युनिटबीच दन्त बझान भएपछि सम्बन्ध थप चिसिएको छ । दिनेश राउतले निर्देशन गरेको ‘क्लासिक’ मा आर्यन सिग्देल र नम्रता श्रेष्ठको मुख्य भुमिका रहेको छ भने सुदर्शन थापा निर्देशित फिल्म ‘प्रेमगीत’ मा पूजा र प्रदीप प्रेमजोडीका रुपमा छन् ।