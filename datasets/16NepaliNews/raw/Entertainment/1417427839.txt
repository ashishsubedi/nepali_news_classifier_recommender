
﻿मङ्सिर २६ बाट प्रदर्शनमा आउने फिल्म  लभ यु बाबा  ले प्रचार प्रसारलाई तिब्रता दिइरहेको छ । यस संगै ८ बर्षिय बालक सौगात बिष्टले कस्तो फिल्म निर्देशन गरे होला रु भन्ने कौतुहलता दर्शकसंगै फिल्मकरिलाई पनि छ । फिल्मको छायांकन प्रारम्भ गर्दा सौगातको कुरा काट्नेहरु अहिले उनको तारिफ गरिरहेका छन् ।यी ८ बर्षिय निर्देशकलाई विश्वकै कान्छा निर्देशकको रुपमा गिनिज बुकमा नाम लेखाउन लागिपरेको  लभ यु बाबा  युनिटले नयाँ भिडियो सार्वजनिक गरेको छ । सौगातले फिल्म छायांकनको बेलामा कलाकारलाइ दिएको निर्देशन सहित उनको निर्देशकीय शैलीलाई सार्वजनिक भिडियोमा देखाइएको छ । 

फिल्ममा गजित बिष्ट , संगम बिष्ट , निष्मा घिमिरे , अशिष्मा नकर्मी लगायतको अभिनय रहेको छ । सम्झना पोखरेलले निर्माण गरेको यस फिल्ममा आमा नभएकी छोरीका लागि बाबुले गर्ने संघर्ष देखाइएको छ । फिल्मलाई उपात्याका भित्र श्री राम बालाजी फिल्म्स र मोफसलमा एफडी कम्पनि बितरण गर्दैछ ।
