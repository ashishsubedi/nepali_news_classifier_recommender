
﻿चलचित्र ठमेल डटकमको फष्ट लुक सार्वजनिक गर्दै छायाँकन थालिएको छ । सोमबार निर्माण युनिट फष्ट लुक सार्वजनिक गर्दै छायाँकनका लागि चरिकोट प्रस्थान गरेको छ । करिब एक हप्ता चरिकोटमा छायाँकन हुने बताइएको चलचित्र ठमेल डटकमको दुई गीत र केही दृष्यहरु त्यहाँ खिचिने छ ।

गोपीकृष्ण मुभिज प्रा.ली.को ब्यानरमा उद्धव पौड्यालको प्रस्तुति रहने चलचित्र ठमेल डटकमको पोष्टरमा कलाकारहरु अनुप विक्रम शाही, प्रमोद अग्रहरी, नरेन खड्का र नीता पोखरेललाई फिचर गरिएको छ । सार्वजनिक पोष्टरमा नायकहरुको गेटअप हेर्दा यो एक्सन प्रदान चलचित्र हो भनेर सहजै अनुमान गर्न सकिन्छ ।
