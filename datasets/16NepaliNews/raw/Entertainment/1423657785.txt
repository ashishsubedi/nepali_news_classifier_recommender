
﻿नेपाली चलचित्रमा थुप्रै यस्ता कलाकार छन् जसले आफ्नो प्रेमलाई सफल बनाएका छन् । उनीहरुको प्रेम बिहेमा परिणत भएको छ । प्रेम दिवसको अवसर पारेर हामीले यस्ता कलाकारको प्रेम प्रसंग स्मरण गरेका छौं, जसको सम्बन्ध बिबाहसम्म पुग्यो । श्रीकृष्ण श्रेष्ठ र स्वेता खड्काः बजारमा चलेको गाइगुइ हल्लालाई सत्य सावित गर्दै नायक श्रीकृष्ण श्रेष्ठ र नायिका स्वेता खड्काले पनि असारको २३ गते बिहे गरे ।  उनीहरु चलचित्र कहाँ भेटिएला निर्माणसँग प्रेममा वाँधिएका थिए । करिब ५ बर्षसम्म प्रेमलाई लुकाएर यो जोडीले बिहे गरेको हो । तर, दुर्भाग्यबस यो जोडीले आफ्नो हनिमुन पनि राम्रोसँग मनाउन पाएन । बिहे भएको एक महिनामै विरामी भएका श्रीकृष्णको निधन भयो ।
