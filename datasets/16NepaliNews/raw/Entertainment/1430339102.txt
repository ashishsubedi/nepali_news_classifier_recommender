
﻿१६ वैशाख, काठमाडौं । शनिबार आएको भूकम्पले नेपालीहरुलाई ठूलो पीडा दिएको छ । आफूसँगै साथमा रहेका परिवार एकैछिनमा सदाका लागि टाढा हुँदा धेरैका साथहरु एकाएक ढलेका छन् । कतीको बस्ने घर छैन, कसैको अबको साहारा छैन । नेपाली चलचित्रकी नायिका नीता ढुंगाना पनि अहिले यस्तै पीडामा छिन् । आफ्नी जेठी दिदीको एक मात्र छोरा कृष्णलाई भूकम्पले चुडेपछि उनी ४ दिनदेखि दिदीलाई सम्हाल्दैछिन्, कलंकीमा ।

कलंकीको रवि भवनमा कृष्णले हाँसेको, खेलेको नीतालाई झलझली याद आउँछ । नीताले भावूक मुद्रामा संझदै भनिन्- स्कुल बिदा भयो या थोरै छुट्टी भयो भने म भएकोमा आउथ्यो । उसले एकाएक छाडेर जाँदा आफूलाई सम्हाल्न सकेको छैन, दिदीलाई झन् कसरी सम्हाल्नु ? १० बर्षका कृष्णले २ बहिनी र आफ्नी आमालाई बचाउँदै गर्दा आफू भने सदाका लागि भगवानको प्यारो भए । भूकम्प आएपछि १० बर्षका कृष्णले सबैभन्दा पहिला आफूसँग खेल्दै गरेका २ बहिनीलाई बचाएर खुल्ला चौरमा पुर्& याएका थिए । 

ठूलो परिवार भएकाले पनि सबैले आ-आफ्नो ज्यान बचाउँन तर्फ लागे । साना बहिनीहरुलाई बचाएपनि उनले आफ्नी आमालाई भने देखेनन् । यसपछि, उनी आमालाई बचाउँन घर भित्र जान खोज्दै थिए, उनलाई घरको झ्यालले लाग्यो । यसपछि कृष्ण भूइमा ढले । मानिसहरुको भागदौड मच्चियो, कृष्णलाई कसैले देखेन । नीताले भनिन्-  उ हाम्रो दिदी बहिनीहरुकै एक मात्र छोरा थियो । तर, अरुलाई बचाउँदा बचाउँदै उ आफै सदाका लागि टाढा भयो ।  कृष्णको घटनास्थलमै निधन भयो । झ्यालले किचेका कारण पनि भागदौड गर्दा उनलाई कसैले देखेनन् ।

 यतिबेला नीता आफ्नी दिदीहरुसँग कलंकीको खुल्ला स्थानमा टेन्ट मुनि बसेकी छिन् । खुल्ला आकाशमुनी जसोतसो जिवन चलेपनि कृष्णको निधनले पनि उनीसँगै उनकी जेठी दिदी बिक्षिप्त छिन् । नीताले फेसबुकमा स्टाटस लेखेकी छन्  मेरो बाबुलाई यो भूकम्पले लिएर गयो कसरी बााच्नु तिमी बिना, मिस यू सो मच छोरा । नीताले आफू बस्दै आएको बालकुमारीको अपार्टमेन्ट पनि थोरै चर्किएको बताइन् ।
