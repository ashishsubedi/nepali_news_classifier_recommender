
﻿बैशाख ७ काठमाडौँ । गीत संगीतमा स्थापित गायिका रीता केसी पछिल्लो समय चलचित्रका गीत रेकर्ड तथा स्टेजका कार्यक्रममा व्यस्त बनेकी छन्। चलचित्र जोखिमको तिमी आयौ मधुवास आयो बोलको गीतबाट सांगीतिक यात्रा सुरु गरेकी गायिका केसी अहिले नयाँ वर्षका अवसरमा हुने कार्यक्रम तथा चलचित्र हाउफन्नीको गीत रेकर्डमा व्यस्त रहेको बताएकी छन्। प्राय सबै भाषाभाषीका गीत गाउन मन पराउने केसीले आफुलाई  सबै समुदायमा स्थापित गराउने चाहना राख्छिन्। 

सानैदेखि गीत गाउन रुची भएकाले नै त्यसलाई पुरा गर्न विभिन्न अग्रज व्यक्तित्वको प्रेरणाले आज यहाँ सम्म आइपुगेको उनको भनाइ छ। अघिल्लो वर्ष मन एलब्म लिएर स्रोतासामु आएकी गायिका केसीले दुई वर्षको अन्तरालमा स्रोतालाई आफ्नो उपहार स्वरुप नयाँ र उत्कृष्ट एलब्म लिएर आउने दावी गर्छिन्। संख्यात्मक भन्दा पनि गुणात्मकतालाई ध्यानमा राखेर आफुले सो निर्णय गरेको उनी बताउछिन्। लोक, पप, भोजपुरी, थारु तथा चलचित्रका गीतहरुमा स्वर दिइसकेकी गायिका केसीले आफुलाई एउटा यो क्षेत्रमा अझै पोख्त बनाउदै लैजाने बताउछिन्। 
