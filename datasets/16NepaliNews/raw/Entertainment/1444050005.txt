
﻿श्रीमतीलाई कुटपिट गरेको आरोपमा बलिउड अभिनेता खालिद सिद्दिकीलाई प्रहरीले पक्राउ गरेको छ । श्रीमती हुँदाहुँदै प्रेमिका बनाएका खालिदले प्रेमिकाको अपार्टमेण्ट अगाडी श्रीमतीलाई हातपात गरेका हुन् । त्यो दृश्य अपार्टमेण्टका सुरक्षा गार्डले देखेका थिए ।छुट्टिएर बसेपनि आफ्नो श्रीमती नै भएको र दुव्र्यवहार गर्ने कुनै उद्देश्य नरहेको बताएपछि केही समयअघि उनलाई बान्द्रा अदालतले जमानतमा रिहा गरेको थियो ।
 
दुई वर्षदेखि छुट्टै बस्दै आएका खालिद र उनकी श्रीमती राहतका दुई बच्चा छन् र ती बच्चा खालिदसँग बस्दै आइरहेका छन् । राहतले लगाएको अभियोगमा भनिएको छ, खालिद आफ्ना बच्चाको राम्रो हेरचाह गर्दैनन् र यही कारण लिएर मलाई पीडा दिन्छन् । खालिद पत्निले भनेकी छिन्, जब म शुक्रबार उनको घर आएँ, छोरोको हालत खराब थियो । उ स्कुल पनि गएन ।

 पछि मैले छोरालाई वेर्सेवास्थित हाम्रो घरमा छोड्न आएँ, खालिद घरमा थिएन । उसले चढ्ने कार उसको गर्लफ्रेण्डको घर अगाडी थियो । मैले पहिला उसलाई फोन गरेँ । त्यसपछि उसको प्रेमिकालाई । फोन उठेन । त्यतिबेला रातको दुई बजेको थियो । एकातिर छोरो बिरामी छ, अर्कोतिर उ गर्लफ्रेण्डसँग मस्त छ । त्यसपछि मैले चिच्याएर कराएँ । उसले फोन गरो  र तल आउन लागेको बतायो । तर, आउनै एक घण्टा लाग्यो । 

त्यसपछि उ तल आएर एक्कासी मेरो गला दबायो र हातपात भयो । त्यसपछि मैले साँढे तीन बजे प्रहरीलाई बोलाएँ र बल्ल साँढे ६ बजे प्रहरीले उसलाई पक्राउ गरे । समस्या यो छ कि उ टन्न कमाउँछ तर, बच्चाको लागि कुनै खर्च गर्दैन । 
 
