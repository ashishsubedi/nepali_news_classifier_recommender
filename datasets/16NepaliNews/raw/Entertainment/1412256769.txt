
﻿नायिका रेजिना उप्रेतीले बिहे पछिको पहिलो दसैं भएकाले टीका लगाउन धेरै ठाउँमा जाने तयारीमा रहेको बताइन् । रेजिना फूलपातीको दिन घर धादिङको ढोला पुगेकि छिन् । घरतिरका नयाँ मानिसहरु उनले चिन्न नै पाएकी छैनन् । सबैलाई चिनेर उनी टीकाको भोलीपल्ट माइती घर गजुरी जाने तयारीमा छिन् । श्रीमान आएको खण्डमा माइतीका धेरै घरमा टीका लगाउन जाने योजना उनको छ । तर, श्रीमान बेलायतबाट नआएको खण्डमा भने उनी आमा घरबाहेक अन्त नजाने बताउँछिन् ।

 

 



 

 


