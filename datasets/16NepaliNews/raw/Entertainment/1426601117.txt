
﻿एजेन्सी । भारतीय क्रिकेट टिमका चर्चित ब्याट्सम्यान सुरेश रैनाले प्रिंयंका चौधरीसँग विवाह गर्ने भएका छन् । अहिले रैना विश्वकपका लागि दुई महिनादेखि अष्ट्रेलियामा रहेका छन् । रैना भारतीय क्रिकेट टिमका बायाँ हाते ब्याट्सम्यान हुन् ।  रैनाले रोजेकी जीवनसाथी प्रियंका नेदरल्याण्डमा बस्छिन् । उनी नेदरल्याण्डको आम्सर्टडमा रहेको एक बैंकमा कार्यरत छिन् । प्रियंका चौधरीका परिवार भारतको मरेठ सहर स्थित सुशान्त सिटी कोलनीमा बस्दै आएको छ । स्रोतका अनुसार प्रियंका र रैनाकी आमा साथी हुन् । उनीहरुले नै विवाह तय गरेको हुनसक्ने भारतीय मिडियाहरुले जनाएका छन् ।  
