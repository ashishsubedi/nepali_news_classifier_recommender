
﻿ विगत ६ वर्षदेखि मिडियामा कार्यरत जनकपुर बर्दिबासका रमेश बस्नेतले मोडलको रुपमा आफ्नो करियर निमार्ण गरिरहेका छन् । बर्दिबास घर भएता पनि चितवनलाई कर्मथलोको रुपमा लिई काम गरिरहेका बस्नेतले प्रमोद खरेलको जुनमायालाई फुल सम्झेथें नामक म्युजिक भिडियोबाट म्युजिक भिडियोमा डेव्यु गरेका हुन् ।
 
बस्नेतले पछिल्लो समय चितवनको मिडियामा काम गर्दै गर्दा नेपालकै चर्चित गायिका माण्डवी त्रिपाठीको चर्चा छ बजारमा नामक भिडियोमा प्ले व्वाईको रुपमा आफ्नो अभिनय प्रस्तुत गरेका छन् । नारायणी क्रियसनको व्यानरमा बनेको सो म्युजिक भिडियोलाई मोडल बस्नेत आफैले सम्पादन गरेका हुन् भने सो गितलाई रेहन मियाले निर्देशन गरेका हुन् । त्यस्तै विष्णु चालिसेले म्युजिक भिडियोको छायांकन गरेका हुन् । सो गितको शव्द कृष्ण बस्यालको रहेको छ भने संगीत संयोजन विपिन आचार्यको रहेको छ । सो गितमा सनम ढकाल, खुश्वु, आना ढकाल, भिम, विमल के.सी., निरज लामा संगैं बस्नेको मूख्य भुमिका रहेको छ भने भिडियोको कथा बस्नेत स्वयम्ले गरेका हुन् ।
 
नयाँ वर्षको आगंमन सगैं बस्नेतको एक पछि अर्को भिडियोहरु रिलिज हुने क्रम बढेको छ । नयाँ वर्षले मोडल बस्नेतमा नयाँ आगमन ल्याएको उनको भनाई छ । अघिल्लो वर्ष सन्तोषजनक रहेको बताउने बस्नेत नयाँ वर्षले आफ्नो करियरमा केहि फरकपन ल्याउने विश्वासमा छन् । २ वर्षदेखि म्युजिक भिडियोमा देखिन थालेका बस्नेतले ०७१ सालको अन्तिम सम्ममा १५ वटा म्युजिक भिडियोमा आफूले अभिनय गरेको बताएका छन् ।
 
चञ्चले स्वभाव र अरुसंग चाडै घुलमिल हुन सक्ने खालको स्वभाव भएका बस्नेतलाई मोडलिंग क्षेत्रमा डेव्यु गराउने निर्देशक जिवन शाही हुन् । सो गितलाई जिवन शाहीले नै निर्देशन गरेका हुन् । उनले बस्नेतलाई प्रमोद खरेलको  जुनमायालाई नामक म्युजिक भिडियोबाट डेव्यु गराएका हुन् । युटुव् मार्फत सो गित दर्शकहरुको मनमुटुमा बस्न सफल भएको जुनमाया नामक म्युजिक भिडियो ५ लाख भन्दा बढि दर्शकले हेरेका छन् । यसरी पनि थाहा हुन्छकी बस्नेत यतिवेला दर्शकहरु माझ लोकप्रिय बन्न सफल भएका छन् । चितवनलाई कर्मथलो बनाएका बस्नेत पछिल्लो समय म्य जिक भिडियोको सुटिगंको क्रममा निकै व्यस्त रहेका छन् ।

 
