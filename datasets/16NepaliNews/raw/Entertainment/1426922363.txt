
﻿पाँचौ सँस्करणका विग आईकन कुन्साङ गुरुङले गाएको पहिलो गीत यति धेरै मायाको भिडियो छायाँकन पोखरामा भएको छ । विग एफएमका कार्यक्रम संयोजक समेत रहेका निर्देशक संजोग बस्यालको निर्देशनमा बनेको भिडियोमा आयुब केसी, पुजा भण्डारी, सपना कार्की र दुर्गाराज पाण्डेले अभिनय गरेका छन् । 

कंगारु एजुकेशन फाउन्डेशन काठमाण्डौको प्रायोजनमा निर्माण भएको भिडियो केहि दिनमै रिलिज हुने निर्देशक बस्यालले बताए । गीतको भिडियो निकै राम्रो बनेको छ । गीतको मर्म अनुसार हामीले यसलाई प्रस्तुत गरेका छौँ । निर्देशकले भने   यो गीतबाट विग आईकन कुन्साङको करिअरले अझै गति लिने संभावना मैले देखेको छु ।

कुन्साङले गाएको गीतलाई उनी आफै लेखेका हुन् । सामसुङ तामाङले गीतमा संगीत दिएका छन् । गीतमा मैले निकै मेहेनत गरेको छु । कुन्साङले भने   स्रोता र दर्शकहरुले गीतलाई मन पराउनेमा म ढुक्क छु । यता अभिनेता आयुब केसीले पनि विग आईकन कुन्साङले गाएको गीतमा अभिनय गर्न पाउँदा आफु निकै खुशि भएको प्रतिक्रिया दिएका छन् । गीतको भिडियोलाई मिलन शंकरले खिचेका हुन् ।
