
﻿अभिनेता भुवन केसीले यस वर्षको क्रिसमस अपांगता  भएका बालबालिकासँग मनाएका छन् । ललितपुरको बुबमती स्थित अपांग सेवा संघमा बिहिबार बिहान ९ः३० बजे पुगेका केसी त्यहाँका सुस्त मनस्थिति, दृष्टी बिहिनी, आबाज बहिनी र शारीरिक  अपांगता भएका ५२ जना बालबालिकासँग करिब दुई घन्टा बसेर क्रिसमस मनाए । राजधानीको काठमाडौं मल स्थित फेसियल हाउस सलुनले आफ्नोे सातौं वार्षिक उत्सब मनाउन आयोजना गरेको अपांगता भएका बालबालिकाहरुको सेवा कार्यक्रममा अभिनेता केसी प्रमुख अतिथि भएर पुगेका थिए । त्यहाँका बालबालिकाहरुले अभिनेता केसीलाई उनका विभिन्न चलचित्रका गीत गाएर सुनाएका थिए । उनीहरुको गीत सुनेर केसी निकै आनन्दित  भएका थिए ।

पहल नेपालकी अध्यक्ष सरिता गुरुब, फेसियल हाउसकी प्रबन्ध निर्देशक सुष्मा महरासँगै अभिनेता केसीले फेसियल हाउसका तर्फबाट ती असाहाय बालबालिकालाई जनही ज्याकेट तथा विभिन्न खाद्य सामग्री प्रदान गरे । अभिनेता केसी र प्रबन्ध निर्देशक महराले तीनै बालबालिका माझ केक काटेर फेसियल हाउसको सातौं वर्षिक उत्सब मनाए । अभिनेता केसीसँगै खाँदै गफ गर्न पाउँदा त्यहाँका बालबालिका साह्रै खुसी थिए । अपांगता भएका बालबालिकाले पनि भविष्यमा केही सक्छन भनेर उनीहरुलाई प्रोत्साहन गर्न फेसियल हाउसको वार्षिक उत्सब उनीहरु बीच मनाईएको हो ।

नायक भुवन केसीले उहाँहरु प्रति देखाउनु भएको माया र सदभावले उहाँ बास्तविक जीवनको पनि नायक भएको महसुस हामीले गरका छौं ।  महराले कार्यक्रममा भनिन् । देशका विभिन्न ठाउँबाट अपांगता भएका बालबालिकालाई ल्याएर त्यहाँ पालन पोशण र शिक्षा दिएको दिएको भन्दै अभिनेता भुवन केसीले अपांग सेवा सब्घका सञ्चालक दयाराम महर्जनलाई धन्यबाद दिँदै भने, यी अपाब्गता भएको भाई बहिनीहरुको गीत सँगीत सुनेर उनीहरुलाई सेवा गर्दै फेसीयल हाउसको वर्षिक उत्सबसँगै आजको क्रिसमस मनाउन पाउँदा म साह्रै खुसी छु । आउँदा दिनमा पनि म यी बालबालिकालाई भेट्न म आईरहने छु । 
