
﻿ दीपक मनांगे अर्थात् राजीव गुरुङ चलचित्र निर्माताका रुपमा सार्वजनिक भएका छन् । दिपक मनांगे चलचित्र वान वेबाट चलचित्र निर्माताको रुपमा आएका हुन् । दिपक मनांगेले निर्माण गरेको नेपाली चलचित्र वान वे शुक्रबारबाट प्रदर्शनमा आउदै छ ।  दिपक आफूले निर्माण गरेको पहिलो चलचित्र वान वेको  प्रिमियर शोमा समेत सहभागी भएका थिए । दीपकलाई चलचित्र क्षेत्रमा चलचित्र निर्माता राजकुमार राईले ल्याएका हुन् । दिपकले राजकुमार राईको आरसी पिक्चरको ब्यानरबाट चलचित्र निर्माण गरेका हुन् । दिपकले आफुले निर्माण गरेको  चलचित्रमा छोरा सिद्धार्थलाई नायकको भूमिकामा अभिनय गराएका  छन् । 

सुरज सुब्बाद्वारा निर्देशित चलचित्रमा सिद्धार्थसँगै माला लिम्बुले पनि यसै चलचित्रबाट नबनायिका रुपमा अभिनय गरेकी छिन । चलचित्रमा सिद्धार्थ र मालाको अलवा करिश्मा मानन्धर, रविन तामाङ, विल्सनविक्रम राई, रुपा राना, श्याम राई, आकाश खवास, प्रकाश ओझालगायतको समेत प्रमुख अभिनय रहेको छ  ।
