
﻿आश्विन १, काठमाण्डौं । निर्देशक विक्रम भट्टको फिक्सन चलचित्र & क्रिएचर&  थ्रिडी प्रविधिमा आधारित छ । यो चलचित्रमा समर हिलको कथा चित्रण गरिएको छ । यउटी युवती आहाना (विपाशा बसु) ले सुन्दर हिल स्टेसनमा आफ्नो नयाँ होटल सञ्चालनमा ल्याउँछिन् । उक्त होटलको नाम & ग्लेडेल फरेस्ट लज&  हुन्छ । त्यही स्थानमा आहानाको भेट एक प्रसिद्ध लेखक कुणाल (इमरान अब्बास) संग हुन्छ । आहानाको होटलमा कुणाल प्रारम्भिक अतिथि मध्ये एक हुन्छ । अचानक उक्त होटलमा बस्ने मानिसहरुको निधन हुन थाल्छ । त्यतिमात्र होइन समर हिलमा आक्रमण हुन थाल्छ । आफ्नो होटलमा बसेको अतिथिहरुको मृत्युबाट आहाना डराउँछिन् । जुलोजीका प्रोफेसर सदाना (मुकुल देब) आहानालाई सहयोग गर्न समर हिल पुग्छन् । आहानालाई अब उक्त अदृष्य खतरासंग लडाई लडेर विजयी हुनु छ । चलचित्रको क्लाइमेक्स सम्म पुग्दा आहाना आफ्नो उदेश्यमा सफल हुन्छिन् ।





 
