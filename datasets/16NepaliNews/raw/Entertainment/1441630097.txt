
﻿यसवर्षको गाईजात्रा महोत्सवमा हाँस्यव्यंग्य कलाकार मनोज गजुरेल मन्त्री लालबाबु पण्डित बनेका छन् ।  पिआरसँग पोइल जाने कर्मचारीका लागि कालबाबु हुँ, डिभीसँग डेटिङ गर्ने प्रहरी प्रशासकलाई अकालबाबु हुँ  काठमाडौं प्रज्ञा भवनमा भैरहेको गाईजात्रा महोत्सवमा साइकल गुडाउँदै मञ्चमा पुगेका उनलाई देख्दा धेरै दर्शकले ठान्छन् सामान्य प्रशासन मन्त्री लालबाबु पण्डित पनि कार्यक्रममा आएछन् । तर मन्त्री पण्डितको हाउभाउ र बोलीचाली दुरुस्तै उतार्ने मान्छे कलाकार गजुरेल हुन् ।

पूर्व राजा ज्ञानेन्द्रदेखि बिभिन्न नेताहरुको क्यारिकेचर गर्न खप्पिस कलाकार गजुरेलले यसपाली मन्त्री पण्डितको कार्यशैलीलाई मञ्चमा उतारेका छन् । अरुको क्यारिकेचर गर्दा व्यंग्य गर्ने चलन भएपनि यसपटक भने कलाकार गजुरेलले मन्त्री पण्डितको व्यंग्य नभएर राम्रो कामको प्रशंसा गर्दै क्यारिकेचर गरेका छन् ।
