
﻿काठमाडौँ, १३ चैत - गायनमा स्थापित हुदै गरेकी अनुमा कोइरालाले आफ्नो दोस्रो गीति एल्बमको अन्माई दियौं बोलको नयाँ गीतबाट निर्देशन तिरपनि हाम फाल्न लागेकी छन्। सामाजिक तथा सांस्कृतिक मान्यता समेटिएको उनको गीतको अडियो र म्युजिक भिडियो केहि समय अगाडी सार्वजनिक  गरेर बजारमा ल्याएकी छन्। सञ्जु श्रेष्ठको शब्द तथा संगीत रहेको यो गीतको म्युजिक भिडियोको कलात्मकता भएको स्रोताले प्रतिक्रिया आएको अनुमाको भनाइ छ। 

फरक धारको विषयबस्तु रहेको अन्माई दियौ बोलको गित अहिलेका पुस्तालाई नयाँ स्वाद दिने उनको विश्वास छ। सानै देखि कला क्षेत्रमा रुचि राख्ने युवा स्रष्टा अनुमाले नेपाली कला क्षेत्रलाई निरन्तरता दिने बताउछिन्। सांगितीक तथा निर्देशन क्षेत्रमा सँगसँगै अगाडि बढाउन चाहना राख्ने अनुमाले कलाकारीताको क्षेत्रमा अरु भन्दा भिन्नै आयाम थप्ने बताउछिन्। गायिका अनुमाले २०६५ सालमा आफ्नो पहिलो एल्बम बजारमा ल्याएकी थिइन्। उनको पहिलो म्युजिक भिडियो हृदय नै मेरो छुने बोलको थियो।

त्यस्तै उनको दोस्रो म्युजिक भिडियो  जहिलेदेखि तिमीलाई देखें मैले २०६६ सालमा सार्वजनिक भएको थियो। गायन म्युजिक भिडियोको निर्देशनसंगै लग्ने योजना बनेकी  कोइरालाले बताएकी छिन। 
