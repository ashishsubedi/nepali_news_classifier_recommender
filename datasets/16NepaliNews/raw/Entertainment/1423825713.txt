
﻿चलचित्र  पार्सल को निर्माण हुने भएको छ । काठमाण्डौको बागबजारस्थित सीटी म्याक्स हलमा चलचित्रको शुभसाइत गरिएको हो । चलचित्रको शुभसाइत समारोहमा निर्माता संघका अध्यक्ष राजकुमार राइले नरिबल फोडे भने कलाकार संघका अध्यक्ष नवल खड्काले एक्सन कट बोले ।

मुहुर्त सट दिदै कलाकारहरु प्रभु श्रेष्ठ र श्रृजना लिम्बुले संवाद बोलेका थिए । यो चलचित्रलाई रविन श्रेष्ठले निर्देशन गर्न लागेका छन् । चलचित्रलाई किशोर सम्बाहाम्फेको प्रस्तुतीमा दक्षकुमार राइले निर्माण गर्न लागेका हुन् ।

चलचित्रमा आयूष रिजाल, निता ढुंगाना, प्रेम सुब्बा, मनोज शाक्य, विक्रम सिंह लगायतका कलाकारले अभिनय गर्नेछन् । चलचित्रको छायांकन काठमाण्डौ, धरान, कोशी ब्यारेज, इलाम, ताप्लेजुङ लगायतमा गरिनेछ । चलचित्रमा विकास चौधरीको संगीत, दयाराम पाण्डेको गीत समावेश छ । यूवराज राइको छायांकन, सानु कुमार महर्जनको एक्सन रहने चलचित्रको कथा, पटकथा तथा संवाद प्रभु श्रेष्ठले लेखेका हुन् ।

 
