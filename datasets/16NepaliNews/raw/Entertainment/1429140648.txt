
﻿ हिन्दी फिल्म  अकीरा  मा एक्सन रोलमा देखिन लागेकी सोनाक्षी सिन्हाले फिल्ममा अभिनय गर्नुअघि राम्रै एक्सरसाईज गरिन् । एक्सरसाईजले उनको शरीर स्ट्र्रङ मात्रै भएन वजन पनि घट्यो । उनको त्यहि दुब्लो तस्बिरलाई अभिनेता सलमान खानले ट्वीट गरेका छन् ।  हेर्नुस्, दुब्ली पातली सोनाक्षी । अब उनी कमाल गर्छिन् ।  सलमानले ट्वीटरमा लेखेका छन् । अकीरा सोनाक्षीको पहिलो एक्सन फिल्म हो । जुन फिल्ममा उनका बुबा शत्रुघन सिन्हाले पनि अभिनय गर्ने भएका छन् । यस फिल्ममा शत्रुघन सिन्हा र सोनाक्षी बाबु-छोरीको भुमिकामा छन् । फिल्मका निर्देशक मुरुगदास रहेका छन् ।
 दबंग  वाट आफ्नो करिअर सुरु गरेकी सोनाक्षीले वजनको विषयमा आलोचना खेप्दै आएकी थिईन् ।

 
