
﻿बलिउडका दुई सुन्दरी ऐश्वर्या राय र अनुष्का शर्मा अब दिदीबहिनी हुने भएका छन्। उनीहरू रियल लाइफमा नभई रिल लाइफमा दिदीबहिनी बन्न लागेका हुन् ।भारतीय सञ्चारमाध्यमका अनुसार करण जौहरको नयाँ चलचित्र ए दिल हे मुश्किलको स्टारकास्टलाई अलग बनाउने क्रममा यी दुईलाई दिदीबहिनीका रूपमा प्रस्तुत गर्न लागिएको हो। 

हाल यो चलचित्रको छायांकन लण्डनमा भइरहेको छ भने ऐश्वर्या अहिले आफ्नो नयाँ चलचित्र जज्बाको प्रमोशनको दौडानमा छिन् ।चलचित्र जज्बा प्रदर्शन भएपछि ऐश्वर्या लण्डन जाने बताइएको छ । रणवीर र अनुष्काका साथमा यसमा ऐश्वर्या रायलाई पनि सामेल गरिएको हो । बताइएअनुसार यो चलचित्र दुसरा आदमीबाट प्रेरित छ। तर करणले भने यो चलचित्र कुनै अर्को चलचित्रबाट प्रभावित भएको विषयलाई खण्डन गरेका छन् । 

अनुष्काले उनी यो चलचित्रको लिड रोलमा भएको भारतीय सञ्चारमाध्यमलाई बताएकी छिन् । ऐश्वर्या राय बच्चन भने चलचित्रमा विशेष भूमिकामा देखिँदै छिन् । रणवीर, अनुष्का र ऐश्वर्या एकसाथ पहिलोपटक करणको चलचित्रमा काम गर्न लागेका हुन् । 
