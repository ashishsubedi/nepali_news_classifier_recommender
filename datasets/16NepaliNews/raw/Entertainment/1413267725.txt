
﻿सान्नानी बोलको गीतबाट चर्चामा आएका गायक बाबु बोगटीले आफ्नो ५ औ एल्बम रेस्पेक्ट बजारमा ल्याउदै गर्दा ओ साली ओ साली बोलको गित सार्वजनिक गरेका छन् । एल्बममा ७ वटा गीत रहेता पनि अहिले भने प्रमोसनको लागि एउटा मात्र ट्रयाक सार्वजनिक गरिन लागेको गायक बोगटीले बताए । ओ साली बोलको गीतको म्युजिक भिडियोमा बाबुसंगै निता ढुंगाना, उत्तम गजमेर र दिनु राईले अभिनय रहेको छन् । कमल राइको भिडियो निर्देशन रहेको यस गीतमा बासुदेव मुनालको शब्द रहेको छ । केहि समय यता बाबु बोगटीको परिचय गायकमा मात्र सिमित नभई नायकको रुपमा पनि स्थापित भैसकेको छ । उनले फिल्म बाटो मुनिको फूलबाट नायकको रुपमा डेब्यु गरेका हुन् । उनको अभिनय रहेको पछिल्लो फिल्म हमजाएगा मङ्सिर ५ बाट प्रदर्शन हुदैछ । उनले गायन र अभिनयलाई संगसंगै अगाडी बढाउने समेत बताए । बाबुले आज साँझ गीत र म्युजिक भिडियो एकै साथ् प्रिमियर गर्न लागेको जनाए ।
