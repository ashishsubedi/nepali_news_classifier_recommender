
﻿लगातार सफलताको पाइरहेकी नायिका दिपिका पादुकोणले भने आफू पारिवारिक जीवनमा प्रवेश गरेपछि आफूले बलिउड छाड्न सक्ने बताएकी छन् । एक भारतीय सञ्चारमाध्यमलाई दिएको अन्तरवार्तामा उनले विवाहपछि परिवारभन्दा महत्वपूर्ण केही नहुने भन्दै आफूले पूरै ध्यान परिवारलाई दिने बताएकी हुन् । अहिले आफू अभिनित  पिकु  को सफलताको स्वाद लिइरहेकी उनले आफूले परिवारका लागि योजना बनाइरहेको खुलासा गरेकी हुन् । 

उनले जीवनमा केही बच्चाहरु आवश्यक रहेको पनि बताइन् । दिपिकाका पछिल्ला ८ वटा फिल्महरु लगातार हिट भइरहेको समयमा उनको यस्तो भनाई बाहिर आएको हो । हरेक फिल्ममा अलग अलग भूमिकामा देखिन सक्ने उनी  ककटेल ,  रामलीला  र  पीकु  मा अलग अलग भूमिकामा देखिएकी थिइन् । दिपिकाले आफ्ना बाबु-आमाले बच्चा जन्माउने सल्लाह दिएको भन्दै आफूले बाबु-आमाको कुरालाई काट्न नसक्ने पनि खुलासा गरिन् । उनले आफ्नो विवाहबारे कुनै टुंगो नभएपनि त्यसबेला आफू खुसी हुने बताएकी छन् । 
