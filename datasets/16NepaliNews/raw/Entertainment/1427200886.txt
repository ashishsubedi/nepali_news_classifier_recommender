
﻿काठमाडौँ, १० फागुन - नेपालका चर्चित गायक रामकृष्ण ढकालले बंगलादेशको ढाकामा आयोजित दोस्रो दक्षिण एसियाली संगीत महोत्सवमा म्युजिक अवार्ड हात पार्न सफल भएका छन्। रामकृष्णलाई अवार्डसंगै एक हजार डलरपनि प्रदान गरिएको अवार्डका बारेमा जानकारी दिन राजधानीमा सोमबार आयोजित पत्रकार सम्मेलनमा रामकृष्णले सो अवार्ड पाएको प्रति खुसी व्यक्त गरे।

दक्षिण एसियाली मुलुकबीचमा संगीतका माध्यमबाट भाइचारा कायम गर्ने उद्देश्यले सन् २०१३ मा स्थापाना भएको साउथ एसियन म्युजिक अवार्डको दोस्रो संस्करणमा गायक रामकृष्ण ढकालले पाएका हुन्। उनले अवार्ड चैत ६ मा हात पारेका थिए। पत्रकार सम्मेलनमा अवार्ड पाएको खुसि बाढ्दै उनले भने तपाईहरुले यसपालि अवार्डका लागि मलाई योग्य ठान्नुभयो। यो मेरो मात्र अवार्ड नभएर नेपाली साङगीतिक क्षेत्रकै लागी गौरवको विषय समेत रहेको छ। मलाई लाग्छ यो अवार्ड पाउनमा, सायद लता मंगेशकरसँग गीत गाएको पोर्टफोलियोले पनि बल पुर्& याएको हुन सक्छ। 

गायक ढकालले केही वर्ष अगाडी भारतीय चर्चित गायिका लतासँग युगल गीत  बाँचुन्जेलीलाई गाएका थिए। गायक रामकृष्ण ढकालले बताए अनुसार उनलाई बंगलादेशी प्रधानमन्त्रीका सल्लाहकार गोहेर रिज्वी, सांसद फजिल अटुन्सी बप्पी तथा ढाकास्थित नेपाली राजदूत हरिकुमार श्रेष्ठले संयुक्त रुपमा अवार्ड प्रदान गरेका थिए। रामकृष्णले महोत्सव आयोजक साउथ एसियन म्युजिक इन्स्टच्युटले तेस्रो संस्करण नेपालमा गर्न चाहेको बताए। 
