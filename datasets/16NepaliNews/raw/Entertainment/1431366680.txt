
﻿काठमाडौं-लाजिम्पाटस्थित एलपी अपार्टमेन्ट चर्किएपछि कलाकार हरिवंश आचार्य परिवार सहित बाल्कोटस्थित रोज भिलामा सरेका छन्। भूम्पपीडितलाई राहत वितरणमा व्यस्त उनी बस्दै आएको अपार्टमेन्टलाई शहरी विकास तथा भवन निर्माण विभागले पहेंलो स्टिकर लगाइदिएपछि बाल्कोट सरेका हुन्।
 अपार्टमेन्टका भित्ताहरु चर्किएपछि बाल्कोटस्थित मेरो पहिलेको घरमा सरेका छौं।

 तत्काल अपार्टमेन्ट फर्किने अवस्था छैन,  हरिवंशका छोरा मोहित आचार्यले भने,  हाल बसिरहेको अपार्टमेन्ट बढी सुरक्षित छ।  मोहितले कुपण्डोलमा सञ्चालन गरिरहेको ब्रिक्स क्याफेको छानो र पर्खाल पनि ढलेको छ।

अभिनेत्री निता ढुंगाना बस्दै आएको बालकुमारीस्थित वेस्टर अपार्टमेन्ट वैशाख १२ मा आएको भूकम्पले चर्किएको छ। त्यस्तै अभिनेत्री करिश्मा मानन्धरको गोदावरीको घर पनि केही चर्किएको छ। राहत वितरणमा व्यस्त करिश्मा तत्काल चर्किएकै घरमा बसिरहेकी छिन्।
