
﻿मोरङ्ग, ६ फागुन । संघीय समाजवादी फोरम नेपालका अध्यक्ष उपेन्द्र यादवले सिमांकनको मुद्दा टुङ्गो लगाउने गरी अधिकार सम्पन्न संयन्त्र बनाउनु पर्ने बताएका छन् । विहीबार बिहान विराटनगरमा सञ्चारकर्मीहरुसँग कुरा गर्दै अध्यक्ष यादवले सिमांकन लगायतका विषयहरु टुङ्गो लगाउन बनाउने भनिएको राजनैतिक संयन्त्रको कानुनी र संवैधानिक ग्यारेण्टी नभएसम्म यसको औचित्य नहुने बताए ।
उनले अधिकार र कार्यक्षेत्र स्पष्ट नहुने गरी बनाइएको संयन्त्रमा आफुहरु नबस्ने पनि बताए । अध्यक्ष यादवले माग सम्बोधन नभएसम्म आन्दोलन जारी रहने बताउँदै आफुहरुले आन्दोलनको स्वरुप मात्र परिवर्तन गरेको र अहिले शक्ति सञ्चयमा लागेको जिकिर गरे । उनले अहिले भइरहेका सभा गोष्ठि पनि आन्दोलनको नयाँ स्वरुप भएको बताए ।