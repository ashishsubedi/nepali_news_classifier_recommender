
﻿२२ असोज, काठमाडौं । नेकपा एमालेका बरिष्ठ नेता झलनाथ खनालले सरकारले प्रतिपक्षीको भूमिकालाई नजरअन्दाज गरेको आरोप लगाएका छन् ।
नेकपा एमाले काठमाडौ महानगरपालिका वडा नम्बर १५ शाखा कमिटीले आयोजना गरेको चियापान कार्यक्र नेता खनालले सरकारले मधेसी मोर्चासँग मात्रै वार्ता गरेर प्रतिपक्षी दलको भूमिकालाई उपेक्षा गरेको आरोप लगाए ।
नेता खनालले तीन तहको निर्वाचन, संविधान कार्यान्वयनका लागि आवश्यक पर्ने ऐन कानुन निर्माणमा सहमति जुटाउनका लागि प्रतिपक्षी दलसँग छलफल गरी अगाडि बढ्नसपर्नेमा सरकार चुकेको बताए ।
उनले संविधान कार्यान्वयन र तीन तहको निर्वाचन सम्पन्न गराउन प्रमुख दलबीच एकता आवश्यक रहेको बताए ।
काठमाडौ वडा नम्बर १५ शाखा कमिटीको नाममा शुक्रबार पनि चियापान समारोह गरिएको थियो । अध्यक्ष केपी ओली पक्षकाले शुक्रबार र नेता खनाल पक्षकाले सनिबार चियापान कार्यक्रम आयोजना गरेका हुन् ।