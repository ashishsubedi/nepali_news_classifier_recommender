
﻿रुपा केसीसञ्चालक, आसुका इन्टरनेसनल एजुकेसन सेन्टर, बागबजार

जापानी भाषा सिक्न नेपालमा एउटै मात्र माध्यम छ, त्यो हो शिक्षक । भाषा पढ्ने विद्यार्थी आफैँ जागरुक नभएसम्म यो भाषा सिक्न सकिँदैन । शिक्षकले सिकाएका भरमा मात्रै जापानी भाषा सिक्न सकिँदैन । जापानी भाषाको कक्षा लिएर मात्र भाषा दक्षता हुँदैन । आफैँ जागरुक भई जापानी भाषाका एप्सहरू डाउनलोड गरी पढ्ने बानी बसाल्नुपर्छ । एप्सका अडियो भिडियोहरू नियिमित रूपमा पढ्ने हेर्ने बानी बसाल्नुपर्छ । प्रयोगात्मक रूपमा आफैँ अनलाइन साइडहरू खोजेर पढ्ने गर्नुपर्छ । जापानी भाषा पढ्दा शब्दको अर्थ बुझेर याद गर्नुपर्छ । जापानी भाषामा आवाज निकालेर पढ्ने बानी बसाल्नुपर्छ । जापानी भाषा राम्रोसँग सुनेर मात्र बोल्ने प्राक्टिस गर्नुपर्छ ।
जापानी भाषा पढेपछि स्वदेश तथा विदेश दुवै स्थानमा फाइदा हुन्छ । विशेष गरी जापान जाने विद्यार्थीले जापानी भाषा नबुझेसम्म केही पनि गर्न सक्दैन । नेपालमा पनि जापानी पर्यटक धेरै आउने भएकाले धेरै अवसर पाउन सकिन्छ । जापानमा शौचालय जाँदा, खाना खाँदा, बिरामी भई अस्पताल जाँदा, गाडी चढ्दा, कार्यालयमा काम गर्दा हरेक ठाउँमा जापानी भाषा नै प्रयोग हुन्छ । त्यहाँ सबै कलेजमा जापानी भाषामा पढाइ हुने भएकाले भाषा अनिवार्य जान्नुपर्छ । जापानमा विदेशबाट आएका विद्यार्थीसँग कम्युनिकेसन गर्न पनि भाषा अनिवार्य सिक्नुपर्छ । नेपालबाट जापानी भाषा नसिकेर पनि जापान जान सकिन्छ । तर, भाषा नसिकी गएमा त्यहाँ धेरै अप्ठ्यारो पर्न सक्छ, काम पाउन पनि गाह्रो हुन्छ ।
जापानमा नेटिभ (भाषा परिक्षा प्रणाली ) जापानीले पढाउँछ । त्यसैले नेटिभ बुझ्न पनि नेपालमै पढेर जानुपर्छ । नेपालमा नपढी गएमा नेपाली विद्यार्थी अन्य देशको विद्यार्थीभन्दा कमजोर बन्छन् । जापानले जाइकाका माध्यमबाट विकास निर्माणमा धेरै बजेट खर्च गर्छ । यसरी जापानी भाषा सिकेपछि जाइकामा अवसर पनि पाउन सकिन्छ । जापानीहरू धेरै प्रकृतिप्रेमी हुन्छन् । नेपालमा हिमाल, पहाड, तालहरू हेर्न पर्ययटक आउँछन् । यस्तो अवस्थामा जापानी पर्यटकसँग सञ्चार गर्न रेस्टुरेन्ट होटेलमा काम पाउन सकिन्छ । त्यसैगरी, जापानी टुरिस्ट गाइडको काम गर्ने अवसर पाउन सकिन्छ ।