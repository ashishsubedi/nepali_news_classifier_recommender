
﻿राजविराज, २८ बैशाख । सप्तरीको राजविराज नगरपालिका वडा नम्वर–६ मा एक बालकको रहस्यमय हत्या भएको भएको छ ।
राजविराज नगरपालिका वडा नम्वर ५ घर भएका उमेश कुमार साहको १० वर्षिय छोरा प्रमोद कुमार साहको रहस्यमय हत्या भएको हो । राती घरबाट निस्केर साथीकहाँ गएको भनिएका बालक विहान मृत अवस्थामा भेटिएका छन् ।
स्थानीय धर्मराज इङ्गलिस बोर्डिङ्ग स्कूलमा अध्ययनरत बालकको घाँटी र शरीरको विभिन्न भागमा चोट देखिएकोले हत्या भएको हुन सक्ने स्थानीय वासिन्दाहरुको भनाइ छ । सप्तरीको नर्घो घर भई हाल राजविराजमा बस्दैआएका बालकको शव विहान फेला परेपछि पुगेको प्रहरी टोलीले सर्जमिन मुचुल्का गरी पोष्टमार्टमकालागि राजविराजस्थित गजेन्द्र नारायण सिंह सगरमाथा अञ्चल अस्पतालमा लगिएको छ । घटनबारे विस्तृत अनुसन्धान भईरहेको जिल्ला प्रहरी कार्यालय सप्तरीले जनाएको छ ।