
﻿राजविराज, ०१ पुस । निजी तथा आवासिय विद्यालय महासंघ नेपाल (प्याब्सन) सप्तरीको १३औं जिल्ला अधिवेशनको उद्घाटन प्याब्सनका केन्द्रीय वरिष्ठ उपाध्यक्ष विजय साम्बाहाम्फेले गरेका छन् ।
शुक्रबार शुरु भएको अधिवेशनमा उद्घाटन मन्तव्य दिँदै वरिष्ठ उपाध्यक्ष साम्वाहालम्फेले निजी विद्यालयहरुले देशको शिक्षामा महत्वपूर्ण योगदान दिएको भन्दै अहिलेको प्रतिस्पर्धी युगमा निजी विद्यालयबाट उत्पादन भएका जनशक्तिले विश्वभरी आफ्नो प्रतिभा देखाईरहेको उनले बताएका छन् ।
प्याब्सन सप्तरीका अध्यक्ष पञ्चदेव यादवको अध्यक्षतामा आयोजित उद्घाटन समारोहमा प्याब्सनका पूर्व उपाध्यक्ष टिकाराम पुरी, उपाध्यक्ष आशिष श्रेष्ठ, महासचिव डि.के. ढुंगाना, उप–महासचिव राजेन्द्र वानिया, सचिव टंक भट्टराई, सह कोषाध्यक्ष मुरारी प्रसाद साह, केन्द्रीय सदस्यहरु आर.बी कटुवाल, अनिल झा, एनप्याब्सन सप्तरीका अध्यक्ष बौकु साह, नेपाल प्याबसनका दिनेश यादव, वरिष्ठ पत्रकार शिवहरी प्रसाद भट्टराईलगायतले मन्तब्य ब्यक्त गरेका थिए । सो कार्यक्रम प्याब्सन सप्तरीका पूर्व अध्यक्ष कुमार पाठकले सञ्चालन गरेका थिए ।