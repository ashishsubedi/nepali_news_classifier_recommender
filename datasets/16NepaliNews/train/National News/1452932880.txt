
﻿
२ माघ, काठमाडौंं । भारतको सवैभन्दा ठूलो मदिरा उत्पादक युनाइटेड स्प्रिटले नेपालमा रहेको आफ्नो कम्पनीको सेयर बेचेर बाहिरिएको छ ।
म्याकडोवल्स, ब्लुरिवन भोड्का, एन्टिब्वीटी ब्लु र सिग्नेचरजस्ता चर्चित ब्राण्डको उत्पादक युनाइटेडले आफ्ना नेपाली साझेदारलाई सम्पूर्ण सेयर बिक्रि गरेको छ ।
भारतीय कम्पनीको सेयर नेपाली लगानीकर्ता राजेशवीरसिंह तुलाधरले ३४ करोड १४ लाख रुपैयाँमा खरिद गरेको युनाइटेड स्पि्रटले जारी गरेको बिज्ञप्तिमा जनाएको छ ।
तुलाधरले प्रतिकित्ता ५ हजार ४२ रुपैयाँका दरले सो सेयर खरिद गरेको बताइएको छ । युनाइटेड स्प्रिट नेपाल प्रा.लि.मा भारतीय कम्पनीको ८२.४६ प्रतिशत सेयर थियो । कम्पनी मालिक बिजय माल्या आर्थिक संकटमा फसेपछि युनाइटेडले नेपालको सेयर बिक्रि गर्ने योजना बनाएको थियो ।
युनाइटेड स्पि्रट भारतले अब नेपालको कम्पनीसँग केवल ब्राण्डसँग लाइसेन्स एगि्रमेन्ट मात्र गर्ने छ । यसको मतलव नेपालमा युनाइटेड स्पि्रटले उत्पादन गर्दै आएका ब्राण्डको उत्पादन र बिक्रि वितरण भने भइरहने छ । त्यसबापत भारतीय कम्पनीले नेपाली कम्पनीसँग रोयल्टी लिने छ ।
‘यो सँगै युनाइटेड स्पि्रट नेपाल भारतीय युनाइटेड स्पि्रटको सब्सीडरी कम्पनीको हैसियतमा रहनेछैन्’ कम्पनीले जारी गरेको बिज्ञप्तिमा भनिएको छ ।
गत आर्थिक बर्षमा युनाइटेड स्प्रिट नेपालले ६४ करोड ८० लाख रुपैयाँको कारोबार गरेको र ४ करोड ५८ लाख रुपैयाँ खुदा नाफा आर्जन गरेको बताइएको छ ।
भारतस्थित युनाइटेड स्पि्रटको कुल कारोबार र नाफाको एक प्रतिशत पनि हिस्सा नेपालको कम्पनीको नभएका कारण उसले नेपालबाट बाहिरिने योजना बनाएको बताइएको छ ।
युनाइटेडले गत नोभेम्बरमा भारतस्थित आफ्नो वाइन कम्पनी पनि बेचेको थियो ।