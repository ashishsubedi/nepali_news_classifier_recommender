
﻿राजविराज, २८ असोज । हुर्क नेपाल र तपेश्वरी समाज कल्याण संघद्वारा शुक्रवार सप्तरीको को.बरसाईन र कोईलाडी गाविसमा हरुवाचरुवा समुदायमा शुभकामना आदान–प्रदान कार्यक्रम आयोजना गरियो ।
कार्यक्रमका प्रमुख अतिथि सासंद रञ्जित कर्णले हरूवाचरुवाको समस्या समाधानमा आफुले साथ दिने तथा विकास निर्माण कार्यमा समेत जुट्ने प्रतिवद्वता व्यक्त गरे । सञ्चालक समितिका अध्यक्ष पार्थो सरकारको अध्यक्षतामा आयोजित कार्यक्रममा नेपाली कांग्रेसका स्थानिय नेता नित्यानन्द सिंह, प्रमेश्वर रजक, रामेश्वर यादव, सुभाषचन्द्र सिंह, माओवादी केन्द्रका श्रीप्रसाद सरदार, नेकपा एमालेका सुनैर खंग, हरुवाचरुवा जिल्ला अधिकार मञ्चका सदस्य रमानन्द रजक, प्रधानाध्यापक कामेश्वर पंडित, मधेशी कर्मचारी संघका केन्द्रीय महासचिव सुनिल सिंह, विजय साह, हरुवाचरुवा समुहका अध्यक्ष भुटनी देवी राम, सुनिता सरदार, गीता मण्डल, मो.कासिम मियाँ, बालेश्वर राम, गीता देवी रजक लगायतले शुभकामना मन्तव्य व्यक्त गरे । कार्यक्रम सञ्चालन दिपक कुमार सिंह र हरिनारायण सरदारले गरे भने स्वागत मन्तव्य सन्तोष मुखिया र राम कुमार राम ले गरेका थिए ।