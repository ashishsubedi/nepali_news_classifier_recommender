
﻿
१ असोज, काठमाडौं । अरुण-काबेली पावर लिमिटेडको छैटौं वाषिर्क साधारण सभाले अन्य उपयुक्त हाईड्रोपावर कम्पनीहरुसँग आपासमा गाभ्न/गाभिन आवश्यक सबै काम गर्न सक्ने गरी सञ्चालक समितिलाई अख्तियारी दिने प्रस्ताव पारित गरेको छ । साधारणसभा कम्पनीका अध्यक्ष गुरुप्रसाद न्यौपानेको अध्यक्षतामा भएको थियो ।
कम्पनीले पाँचथर र ताप्लेजुङ्ग जिल्लाको सिमाना भएर बहने काबेली नदीको पानीे उपयोग गरी २५ मेगावाट क्षमताको कावेली बी-१ जलविद्युत आयोजना निर्माणका लागि नेपाल विद्युत प्राधिकरणसँग विद्युत खरिद बिक्री संझौता गरेको छ ।
आयोजनाका लागि नेपाल इन्भेष्मेण्ट बैकको अगुवाईमा ६ वटा बैक तथा वित्तीय संस्थाको सहवित्तीयकरणमा आयोजनाको वित्तिय समायोजन भई परियोजनाको निर्माण कार्य भइरहेको छ ।
परियोजनाबाट उत्पादन हुने विद्युतशक्ति नेपाल विद्युत प्राधिकरणले विश्व बैंकको ऋण सहायताबाट निर्माण गरिरहेको ९० किलोमिटर लामो दमक-काबेली -मेची कोरिडर) १३२ केभी डवल सर्किट राष्ट्रिय प्रसारणलाइन आयोजना अन्तर्गत पाँचथर जिल्लाको अमरपुरस्थित सबस्टेसनमा जडान गरी राष्ट्रिय गि्रडमा विद्युत आपूर्ति गर्नेछ ।
आयोजनालाई समयमै सम्पन्न गर्न दमक-काबेली कोरिडर अन्र्तगत थापाटार-अमरपुर, काबेली सवस्टेशनसम्मको १३ किलोमिटर दुरीमा पर्ने ४० वटा प्रसारणलाइनको निर्माणको काम अरुण काबेलए आफैंले नेतृत्व लिई गरी रहेको छ ।
काबेली बी-१ जलविद्युत आयोजनाको बाँधदेखि पावरहाउससम्म आवश्यक पर्ने सिभिल तथा हाईड्रोमेकानिकल संरच्ानाहरुको निर्माण कार्य ६० प्रतिशत सम्पन्न भईसकेको छ ।
परियोजनालाई आवश्यक ईलोक्टोमेकानिकल तथा स्विचिङ्ग सवस्टेशनमा लाग्ने मेशिनहरु सप्लाई गर्न भारत रहेको एन्डि्रज हाइड्रो र नियोन इनर्जीसंग ठेक्का सझौता गरिएको कम्पनीलेे जनाएको छ । यि कम्पनीहरुले आगामी कार्तिक महिनादेखि जडान कार्य शुरु गरिने छन् ।
अरुण काबेलीले निर्माण गर्नु पर्ने करिव ४.५ किलोमिटर लामो १३२ केभी प्रसारण लाईन काबेलीदेखि अमरपुर सवस्टेशन सम्मको लागि आवश्यक पर्ने जग्गा खरिद गरी सिभिल निर्माणको लागि नेपाल इलेक्टि्रक कन्सट्रक्सन र टावर तथा हार्डवर्यरहरु डिजाईन, नक्सा तयार गरी सप्लाई गर्न भारतको हैदरावादमा रहेको अर्भेन्सिस इनर्जीसँग ठेक्का सझौता गरी काम गरिरहेको छ ।
यस परियोजनाबाट बाषिर्क १४ करोड १७ लाख किलोवाट विद्युत शक्ति उत्पादन हुने प्रक्षेपण गरिएको छ । विद्युत बिक्रीको मूल्य बर्षातका ८ महिनाको लागि ४ रुपैयाँ ८० पैसा प्रति किलोवाटघण्टा तथा हिउँदका ४ महिनाको लागि ८ रुपैयाँ ४० पैसा प्रति किलोवाट घण्टा कायम गरिएको छ । यस परियोजनाको प्रस्तावित ब्यापारिक उत्पादन २०७४ साल बैशाख १० गते गर्ने प्रक्षेपण गरिएको छ ।
परियोजना निर्माण पूरा गर्न ४ अर्ब लाग्ने अनुमान छ । परियोजना निर्माणका लागि बैंक तथा वित्तिय संस्थाहरुबाट लिइने परियोजना कर्जा वापत २ अर्ब ५० करोड र संस्थापकबाट जुटाइने लगानी १ अर्ब ५० करोड रुपैयाँमध्ये संस्थापक शेयरधनीहरुबाट १ अर्ब ५ करोड प्राप्त भैसकेको छ ।
उद्योग प्रभावित स्थानीय बासिन्दाहरुवाट १० प्रतिशत अथात् १५ करोड रुपैयाँ बरावरको साधारण शेयर निष्काशन गरी बाँडफाँड समेत भइसकेको छ । त्यसैगरी सर्वसाधारणमा ३० करोड रुपैयाँ बरावरको साधारण शेयर निष्काशनका लागि नेपाल धितोपत्र बोडमा निवेदन दिइएको कम्पनीले जनाएको छ ।