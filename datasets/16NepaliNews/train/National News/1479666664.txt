
﻿राजविराज, ५ मंसिर । सप्तरीको मलेठ–५ मा आइतवार आगलागी हुँदा अन्दाजी २४ लाख बराबरको क्षति भएको छ ।
मलेठ–५ कि मुलकी यादवको गाई गोठमा बालेको घुरबाट विहान ८ बजेतिर अचानक आगलागी भएको थियो । उनको भान्साघर तथा नजिकै रहेको रामजी यादव र बिष्णु देवको घर तथा घरभित्र भएको सम्पूर्ण सामान समेत जल्दा २४ लाख बराबरको क्षति भएको बताइएको छ ।
आगालगी दमकल, स्थानिय प्रहरी र स्थानिय मानिसहरुको सहयोगमा नियन्त्रणमा लिएको जिल्ला प्रहरी कार्यालय सप्तरीले जनाएको छ ।