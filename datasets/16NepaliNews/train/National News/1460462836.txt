
﻿वीरगंज, ३० चैत्र । वल्र्ड मुस्लिम थींक टैंक एशोसियसन नेपालको कार्य समिति गठन गरिएको छ ।
वीरगञ्ज उपमहानगरपालिका वडा नम्वर १७ बहुअरीमा बसेको भेलाले डा. कमरुलहोदा अंसारीको अध्यक्षतामा ८ सदस्यीय तदर्थ समिति गठन गरिएको हो । नव गठित समितीको उपाध्यक्षमा ईन्जिनियर रागिव हुसेन, महासचिव मोबिन ईफ्तखार, सचिव ईन्जिनियर नुरुलहोदा अंसारी, उप–सचिव शम्सेद अख्तर, कोषाध्यक्ष अबुलखैर अंसारी, सदस्यहरु ईन्जिनियर एखलाक आलम, एसएमजहाँगस्त रहेका छन् ।
बैठकले ६ महिनाभित्र यसको विधान तथा सदस्यता बितरण कार्य गरी शाखा बिस्तार गर्ने साथै सार्क राष्ट्र स्तरीय थींक टैंक एशोसियसनसँग समन्वय गरी कार्य अगाडि बढाउने निर्णय गरेको छ । यो एशोसियसन भारत, पाकिस्तान, बङ्गलादेश, श्रीलंका, माल्दिभस, भुटान, अफगानिस्तान लगायत राष्ट्रमा स्थापना भईसकेकोले नेपालमा समेत गठन गरिएको बताईएको छ । संस्थाको काम कर्तव्य मुस्लिम समुदायमा शिक्षा, स्वास्थ्य, राजनिती, सामाजिक जनचेतना जगाउने संस्थाका मिडिया विभाग प्रमुख एसएम जहाँगस्तले बताए ।