
﻿एकीकृत माओवादी र एमालेबीच मन्त्रालय बाँडफाँटमा सहमति भएको छ ।

मंगलबार साँझ लाजिम्पाटस्थित एमाओवादी अध्यक्ष पुष्पकमल दाहाल  प्रचण्ड  निवासमा भएको दुई दलका नेताको बैठकले मनत्रालय भागबण्डाको टुंगो लगाएको हो ।सहमतिअनुसार एमाओवादीले उपप्रधान र गृहसहित आठ मन्त्रालय पाउने भएको छ । एमाओवादीबाट वनमन्त्रीमा सोमबारै हरिबोल जगुरेलले सपथ लिइसेकका छन् ।

त्यसबाहेक एमाओवादीको भागमा उपप्रधान तथा गृह, स्थानीय विकास, वन, आपूर्ति, सामान्य प्रशासन, शिक्षा वा स्वास्थ्य र उर्जा वा पर्यटन मन्त्रालय परेको स्रोतले बतायो ।एमालेसँग मन्त्रालय बाँडफाँटपछि मात्र पार्टीका तर्फबाट मन्त्री हुनेको नाम तय गर्ने भन्दै एमाओवादीले मन्त्री सिफारिस गरेको थिएन ।प्रधानमन्त्री केपी ओलीले ६ मन्त्रालय दिने तयारी गरेका थिए । तर प्रचण्डले असहमति जनाएपछि ओली आठ मनत्रालय दिन तयार भएका हुन् ।
