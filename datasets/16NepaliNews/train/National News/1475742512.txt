
﻿सिरहा, २० असोज । सिरहाको लहान–२१ स्थित बलान खोलाको दहमा डुबेर बुधबार एक बालकको मृत्यु भएको छ । मृत्यु हुनेमा स्थानीय मनोज चौधरीको ४ बर्षिय छोरा सुशान्त चौधरी रहेका छन् ।
घर नजिकै रहेको बलान खोलाको दह नजिकै खेल्ने क्रममा पानीमा डुबेका बालकलाई स्थानीयले अपरान्ह ४ः४५ बजेतिर मृत अवस्थामा भेटेका थिए । घटना स्थलमा इलाका प्रहरी कार्यालय लहानबाट प्रहरीको टोली खटिगई कानूनी प्रकृया पुरा गरेको छ ।
त्यसैगरी सिरहाको सुखिपुर–२ मा स्थानीय देबलाल यादवको ८ बर्षिया छोरी ममता यादवको पोखरीमा डुबेर मृत्यु भएको छ । साँझ ५ बजेतिर पोखरीमा नुहाउन गएकी बालिकालाई स्थानीयले मृत अवस्थामा भेटेपछि प्रहरीलाई खबर गरेका थिए । घटना स्थलमा इलका प्रहरी कार्यालय सुखिपुरबाट प्रहरीको टोली खटिगई कानूनी प्रकृया पुरा गरेको छ ।