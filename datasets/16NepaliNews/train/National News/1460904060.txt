
﻿काठमाडौं । नेपाली कांग्रेसका नेता प्रकाशमान सिँहले सरकारले आँखा चिम्लिएका कारण कालोबजारी मौलाएको टिप्पणी गरेका छन् । प्रमुखप्रतिपक्षी दल नेपाली कांग्रेसले गरेको आग्रहलाई सरकारले व्यवस्था गरेका कारण कालोबजारी मौलाएको सिँहले बताए ।
नेपाली कांग्रेस भरतपुर नगर समितिले आइतबार आयोजना गरेको कार्यक्रममा उनले जनजीवनसँग जोडिएका विषयमा सरकार मौन रहेको टिप्पणी गर्दै उनले बारम्बार संसदमा गरेको आग्रहलाई सरकारले भाषणका रुपमा मात्र लिएको उनको आरोप छ ।
सरकारले भूकम्पपीडितलाई स्थायी बसोबासको ब्यवस्थापन गर्न नसकेको भन्दै सरकारको यस्तै रबैया ररिहरहे यसले जटिल परिस्थिति निम्त्याउने उनको चेतावनी छ ।
अहिलेका सबै समस्याको समाधान कांगे्रस नेतृत्वको सरकारले मात्रै गर्न सक्ने नेता सिँहले दोहोर्याए । उनले तराई–मधेसको समस्या समाधानका लागि अब कांग्रेसको ध्यान केन्द्रित हुने बताए ।