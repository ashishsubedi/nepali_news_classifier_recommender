
﻿राजविराज, ५ मंसिर । विश्व चर्पी दिवस २०१६ को अवसरमा सप्तरीको विभिन्न गाविसहरुमा शनिवार भव्य ¥याली तथा अन्तरक्रिया कार्यक्रमको आयोजना गरियो ।
विश्व चर्पी दिवसको अवसरमा ‘घर–घरमा चर्पी बनाऔं, स्वच्छ रहौं’, चर्पी र रोजगार, सप्तरीवासीको शान खुल्ला दिसा मुक्त अभियान’ भन्ने मुल नाराका साथ जिल्लाको नर्घो, झुटकी, बनैनियाँ, गम्हरिया–प्रवाहा, बेल्ही चपेना, पातो, औरही, भुतही, कबिलासासहितका गाविसहरुमा शनिवार चर्पी दिवस भव्य कार्यक्रम गरी मनाइएको हो । जिएसएफ र युएनह्याविटाटको सहयोग तथा सबल नेपाल राजविराजद्वारा सञ्चालित खुल्ला दिसा मुक्त अभियान कार्यक्रम अन्तर्गत एक घर एक चर्पी निर्माणका लागि गाउँ स्तरिय खानेपानी सरसफाई तथा स्वच्छता समन्वय समितिको आयोजना तथा सिडिपी कार्यक्रमको अगुवाईमा महिला स्वयसेविका ,बाल क्लव ,भिवासिसी लगायतकाहरुको सहभागितामा ९ वटै वडामा ¥याली प्रदर्शन गरिएको छ ।
सरसफाई गर्दै समन्वय समितिका पदाधिकारीहरुले स्थानियहरुलाई एक घर एक चर्पी बनाउन सुझाव दिँदै खुल्ला स्थानमा दिसापिसाब नगर्न आग्रह समेत गरेका छन् । त्यसैगरी विश्व चर्पी दिवसको अवसरमा पातो, औरही, भुतही र कबिलासा गाविसका धर्मगुरुहरुसँगको अन्तरक्रिया कार्यक्रम सम्पन्न भएको छ । पातो गाविसमा सचिव एवम् भिवासिसीका संयोजक विनोद कुमार ठाकुरको अध्यक्षता तथा औरही गाविसका सचिव देब नारायण यादवको प्रमुख आतिथ्यमा आयोजित सा अन्तरक्रिया कार्यक्रममा महन्थ दयाराम दास ,सबल नेपालका कार्यक्रम संयोजक परमेश्वर झा, फिल्ड अफिसर शुभ नारायण यादव, सबल नेपालका स्थानीय कर्मचारीहरु कृष्णदेव यादव, जिवन कुमार यादव ,अनिता साह, लक्ष्मी चौधरी, इन्द्रकला चौधरी, रामबाबु मण्डल ,नटबरलाल मण्डल, महिला स्वयसेविका समुन्द्री देवी यादव, शिक्षिका गुलाव देवी राय, भिवासिसी पातोका रामचन्द्र मण्डल, सत्येन्द्र कुमार मण्डल, गणेश चौधरी, किसुनदेव यादव सहितका बक्ताहरुले एक घर एक चर्पी निर्माण गरी आफनो गाविसलाई खुल्ला दिसा मुक्त गाविस बनाउने सामुहिक रुपमै प्रतिवद्धता जनाए ।
यसैगरी अन्तरक्रिया कार्यक्रम पश्चात धर्मगुरु र महन्थहरुलाई भण्डारा अर्थात भोजनको समेत व्यवस्था गरेको सबल नेपालका फिल्ड अफिसर शुभ नारायण यादवले जानकारी दिएका छन् ।