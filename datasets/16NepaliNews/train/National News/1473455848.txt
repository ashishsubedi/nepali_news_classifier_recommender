
﻿बीरगञ्ज, २४ भदौ । पर्साको लिपनी विर्ता गाविसका सयौं एमाले कार्यकर्ता पार्टी परित्याग गरि संघीय समाजवादी फोरम नेपालमा प्रवेश गरेका छन् ।
शुक्रबार परवानीपुर बजारमा आयोजित पार्टी प्रवेश कार्यक्रममा एमालेका स्थानिय नेता तथा कार्यकर्ताहरु फोरम नेपालमा प्रवेश गरेका हुन् । सञ्जय मण्डलको अध्यक्षता आयोजित पार्टी प्रवेश कार्यक्रममा प्रमुख अतिथि प्रदिप यादवले पार्टी प्रवेश गर्ने व्यक्तिहरुलाइ माला तथा अविर लगाएर स्वागत गरेका छन् ।
एमाले क्रियाशिल सदस्य बिजय मिश्रा, अरुण शर्मा, पूर्व वडा अध्यक्ष ललन मण्डल, नरेन्द्र शर्मा, अनुज गुप्ता, सरोज रौनियार, सञ्जय महतो, अनुप साह लगायत सयौ व्यक्तिहरु संघीय समाजवादी फोरम पाटीमा प्रवेश गरेका छन् । कार्यक्रममा फोरम नेपाल केन्द्रीय सदस्य बिरेन्द्र यादव, जिल्ला सचिव नागेन्द्र यादव, क्षेत्रीय अध्यक्ष बासुदेव यादव तथा राधाकृष्ण रौनियारलगायतकाले मन्तव्य व्यक्त गरे ।