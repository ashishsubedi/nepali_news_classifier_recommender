
﻿७ फागुन, काठमाडौं । बंगलादेश र भारतले फूलबारी मार्गामा पर्ने बंगलाबन्ध सर्वसाधारण नागरिकका लागि अध्यागमन सेवा सुरु गरेका छन् । नेपालबाट ५८ किलोमिटरकै दुरीमा पर्ने पर्ने बंगलाबन्धबाट अध्यागमन सेवा सुरु भएपछि यसबाट नेपाल र बंगलादेशबीचको व्यापार तथा पर्यटनलाई सहज हुने अपेक्षा गरिएको छ ।
नेपाल र बंगलादेशबीच सन् २०११ देखि भारतीय स्थलगत फुलबारी मार्ग हुँदै व्यापार सुरु भएको थियो । अब पश्चिम बंगालका भारतीय र नेपालीहरुलाई बंगलादेश प्रवेश गर्न निकै सहज हुनेछ । भारत-बंगलादेश बाणिज्य मार्ग भएर बंगलाबन्ध पुग्न सकिन्छ ।
बंगलादेशले अब नेपाल र भारतका सर्वसाधरण नागरिकलाई बंगलाबन्धबाट नै प्रवेशको अनुमति दिनेछ । यसबाट नेपाल र बंगलादेशबीचको ब्यापार र पर्यटन अभिवृद्धीमा गर्न सहज हुने भारतीय सञ्चारमाध्यमहरुले पनि उल्लेख गरेका छन् ।
बिहीबारदेखि सुरु भएको अध्यागन सेवा उपयोग गर्दै पहिलो दिनमै ३८ जना बंगलादेशी भारतको सिलिगुडी आएका छन् भने एकजना भारतीय बंगलादेश गएका छन् । यो मार्ग सहज भएपछि सिक्किम र दार्जीलिङका मानिसहरुसमेत खुशी देखिएका छन् ।
औपचारिक समारोहका बीचमा बंगलादेशका गृहमन्त्री असाद उज्ज्मन खानले अध्यागमन सोवको उदघाटन गरेका थिए ।