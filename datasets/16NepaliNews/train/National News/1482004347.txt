
﻿राजविराज, ०२ पुस । सप्तरीको गाविस सिम्राहा सिग्यौन वडा नम्बर ५ बेल्हा टोल स्थित खीर खौका नदीमा निर्माण हुने झोलुङ्गे पुलको शिलन्यास पूर्व सिँचाई मन्त्री तथा सांसद उमेश कुमार यादवले गरेका छन् ।
शिलन्यास कार्यक्रममा बोल्दै पूर्व मन्त्री यादवले विकास घरदैलोमा पुर्याउने अभियान अन्तर्गत तराईमा पनि झोलुङ्गे पुल निर्माण गरी स्थानीयवासिन्दालाई यातायातको सुविधा प्रदान गर्न सकिने बताए । पहाडी क्षेत्रमा पनि झोलु·े पुल निर्माण हुने गरिएकोमा विगत वर्षदेखि तराईमा पनि झोलुङ्गे पुल निर्माण गरेर हज्जारौं जनता लाभान्वित हुने मन्त्री यादवले बताए ।
शनिबार आयोजित कार्यक्रममा उनले झोलुङ्गे पुलको शिलन्यास गरेका हुन् । २८ मिटरको झोलुङ्गे पुल २१ लाखको लागतमा निर्माण हुने जानकारी गैर सरकारी संस्था एकिकृत ग्रामिण विकास तथा पुनर्संरचना अभियान सप्तरी राजविराजका अध्यक्ष विनोद कुमार यादवले जानकारी दिए ।
उक्त कार्यक्रममा पूर्व गाविस अध्यक्ष जगदीश यादव झोलुङ्गे पुल उपभोक्त संस्थाका अध्यक्ष पुरुषोत्तम यादवलगायतको उपस्थिति रहेको थियो । झोलुङ्गे पुल निर्माण भएपछि वडा नम्बर ५ र ६ का हज्जारौं वासिन्दा लाभान्वित हुने कुरा संस्थाका अध्यक्ष बिनोद कुमार यादवले बताए ।