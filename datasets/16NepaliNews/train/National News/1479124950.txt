
﻿विराटनगर, २९ कार्तिक । पूर्व क्षेत्र अन्तर्गत विभिन्न जिल्लाहरुमा आइतबार भएको सवारी दुर्घटनामा ८ जना घाइते भएका छन् ।
सुनसरीः सुनसरीको धरान उपमहानगरपालिका–१८ मा को १ च ९८४२  जिप अनियन्त्रित भई दुर्घटना हुँदा जिपमा सवार भारत घर भई धरान–१२ बस्ने ३५ बर्षिय दुलाल राय र  कैलाश बर्मा, सिक्किम घर  भएका कर्म भुटिया, धरान १२ बस्ने शक्ति कुमार भगत घाइते भएका हुन् । घाइते चारै जनाको विपी कोइराला स्वास्थ्य विज्ञान प्रतिष्ठान धरानमा उपचार भइरहेको छ भने जिपका चालकलाई इलाका  प्रहरी कार्यालय धरानले नियन्त्रणमा लिएको छ ।
सिरहाः सिरहाको धनगढिमाई–८ मा पूर्वबाट पश्चिमतर्फ जादै गरेको ना.४ ख. ४२५८ नम्बरको  बसको ठक्करबाट सोही ठाउँका ठेला चालक रामजतन साह र उनको ५ वर्षिय छोरा करण साह घाइते भएका छन् । घाइते दुबैको महाबौध अस्पतालमा उपचार भइरहेको छ भने बसमा सवार सिस्वनी–३ बस्ने चन्देश्वर यादव समेत घाइते भएकाले गोल्डेन अस्पताल विराटनगरमा उपचार भइरहेको छ । ठक्कर दिने बसका चालक फरार भएकाले प्रहरीबाट खोजी भइरहेको छ ।
मोरङः मोरङको विराटनगर–५ स्थित पिपल चौकमा बा १३ च २१६० नम्बरको कारको ठक्करबाट पैदलयात्री सोही ठाउँका मोहमद बलिम घाइते भएका छन् । घाइते बलिमको विपी कोइराला स्वास्थ्य विज्ञान प्रतिष्ठान धरानमा उपचार भइरहेको छ ।