
﻿घडीको खास काम भनेको समय देखाउने मात्र हो । तर यसको उपयोग भने केवल समय हेर्ने काममा मात्र सिमित छैन, यो पछिल्लो समयमा फेसन आइकन समेत बन्दै गएको छ । घडीको शौख हुने घडीका पारखीहरु ऋाफुलाई मन परेको घडी खरिद गर्नका लागि जतिसुकै मूल्य चुकाउन पछि पर्दैनन् । विश्वका चर्चित सेलिब्रेटीहरुले लाखौँ, करोडौँ मूल्य पर्ने घडी लगाएका हुन्छन् । घडीको मामिलामा विश्वका नेताहरु पनि पछि छैनन् । आउनुहोस् जानौँ, विश्वका चर्चित  नेताहरुले कस्ता कस्ता घडी लगाउँछन् ?
बाराक ओबामाः अमेरिकी राष्ट्रपति बाराक ओबामा भन्ने बित्तिकै उनले दुनियाकै महंगो घडी लगाउँदा हुन् भन्ने कल्पना सबैले गर्छन् । तर यस्तो होइन रहेछ । ओबामाले घडी त मन पराउँछन् तर घडीमा ठूलो धनरासी चाहीँ खर्च गर्दैनन् । ओबामाले फिटबिट सर्ज नामको ब्राण्डको घडी लगाउँछन् । यसको मूल्य झण्डै ३५ हजार रुपैयाँ पर्छ । त्यस्तै उनले आफ्नो ४६ औँ जन्मदिनको अवसरमा आफ्नो सेक्रेट सर्भिस एजेन्टले उपहार स्वरुप दिएको २१० डलर मूल्य पर्ने जर्ग ग्रे ब्राण्डको घडी पनि लगाउने गर्छन् । त्यसअघि ओबामाले झण्डै १५ वर्षसम्म ट्याग ह्युअर ब्राण्डको एक्वारेसर ब्राण्डको घडी लगाए । जसको मूल्य १५ हजार ६ सय डलर पर्दछ ।
भ्लादमिर पुटिनः रुसी राष्ट्रपति भ्लादमिर पुटिन मोडलिंग तथा रसरंगमा पनि खुबै रुची भएका नेता हुन् । त्यसैले उनी निकै फेसन कन्सस व्यक्ति हुन् । भ्लादभिर पुटिनले ए लार्ज एण्ड सोन टर्बोग्राफर प्योर ले मेरिट नामक घडी लगाउँछन् । यो घडीको मूल्य थाहा पाउनुभयो भने तपाइँ तिनछक पर्नुहुन्छ । यसको मूल्य झण्डै ५ करोड ३० लाख रुपैयाँ पर्छ । उनीसँग प्याटेक फिलिप र ब्लांकपेन ब्राण्डका समेत गरी सात करोड भन्दा बढि मूल्यका घडी छन् जो उनको आधिकारिक वाषिर्क तलबको ६ गुणा बढि मूल्य हो ।
नरेन्द्र मोदीः भारतीय प्रधानमन्त्री नरेन्द्र्र मोदीपनि घडीको शौखिन हुन् । उनको फुलेका भुत्ला सहितको नाडीमा कसिलो घडी खुबै सुहाउँछ । मोदी खासगरी मोवेन्दो ब्राण्डका घडीका शौखिन हुन् । मोदीले लगाउने घडीहरुको मूल्य ३८ हजारदेखि १ लाख ९० हजार भारुसम्म पर्दछ ।

फ्रान्स्वाँ ओल्याण्डः फ्रान्सका राष्ट्रपति फ्रान्स्वाँ ओल्याण्डले स्विस क्वार्टरम्यान ब्राण्डको घडी लगाउँछन् । यो घडीको मूल्य झण्डै २० हजार रुपैयाँ पर्दछ ।
जस्टिन ट्रेडुफः क्यानेडाली राष्ट्रपति जस्टिन ट्रेडुफले आइडब्लुसी रेगुलेटर ब्राण्डको घडी लगाउँछन् । यसको मूल्य झण्डै १ लाख ३० हजार रुपैयाँसम्म पर्दछ ।
नवाज शरिफः पाकिस्तानी प्रधानमन्त्री नवाज सरिफ दुनियामा सबैभन्दा महंगो घडी लगाउने नेता हुन् सायद । उनको महंगो घडीको बारेमा संसदमा पनि कहिलेकाहीँ विरोध हुने गर्दछ । शरिफले ४६ लाख डलर अर्थात् ४६ करोडको घडी लगाउँछन् । उनको घडी लुइस मोइनेट ब्राण्डको हो । जसलाई मेटेओरिस पनि भनिन्छ । औषतमा एक पाकिस्तानीले वर्षमा १२ सय ५७ डलर कमाउँछन् । यसरी शरिफको जस्तो घडी किन्नका लागि एक सामान्य पाकिस्तानीलाई ३७ सय वर्षको कमाइ आवश्यक पर्दछ ।
जर्ज डब्लु बुसः अमेरिकी पूर्व राष्ट्रपति जर्ज डब्लु बुसले निकै अपत्यारिलो ढंगले सस्तो घडी लगाउँछन् । उनले टाइमेक्स इन्डिग्लो ब्राण्डको घडी लगाउँछन् । जसको खुद्रा मूल्य ५० डलर भन्दा पनि कम छ ।
बिल क्लिन्टनः अमेरिकी पूर्व राष्ट्रपति बिल क्लिन्ट घडीको शौखिन हुन् । उनले विभिन्न ब्राण्डका घडी खरीद गरेका छन्  र फेरि फेरि लगाउँछन् । उनीसँग २८ सय डलरबाट सुरु हुने कोबोल्ड्स ब्राण्डका घडी ३ वटा छन् । त्यस्तै १२ हजार ६ सय डलर मूल्य पर्ने कार्टिएर सान्टोस डुमोन्ट ब्राण्डको घडीका साथै महंगो मूल्यका पानेराइ लुमिनर र रोजर डुबुइस ब्राण्डको घडी पनि रहेको छ ।
निकोलस सार्कोजीः फ्रान्सका पूर्व राष्ट्रपति सार्कोजी पनि निकै घडीप्रेमी थिए । उनले ह्वाइट गोल्ड प्याटेक फिलिप ब्राण्डको घडी लगाउँछन् । जुन सन् २००८ मा उनकी पत्नी कार्ला ब्रुनीले उपहार दिएकी थिइन् ।
सिल्भियो बुर्लोस्किनीः इटालीका पूर्व प्रधानमन्त्री सिल्भियो बुर्लोस्किनी महंगो घडीको मामिलामा नामूद व्यक्ति हुन् । उनले प्रायः साढे ५ करोड रुपैयाँ भन्दा बढि मूल्य पर्ने भ्याचेरोन कन्स्टान्टिन ब्राण्डको घडी लगाउँछन् । एजेन्सीहरुको सहयोगमा