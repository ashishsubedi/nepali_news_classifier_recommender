
﻿
२६ असोज, काठमाडौं । भारत र पाकिस्तानवीच तनाव बढ्दै जाँदा दुई शक्तिशाली राष्ट्रहरु रुस र चीनले भारतको साटो पाकिस्तानमाथि सहानुभूति जनाइरहेको चर्चा दक्षिण एशियाको राजनीतिमा चल्न थालेको छ । यस्तो चर्चाका पछाडि दुईवटा घटना मुख्य छन् –
पहिलोः  रुस-पाकिस्तानवीचको सैन्य अभ्यास
चीनसँगको सामुदि्रक विवाद भइरहेको ठाउँमा भारतले अमेरिकारसँग मिलेर सैन्य अभ्यास गर्ने निर्णय गरेपछि रुसले पनि पाकिस्तानसँग मिलेर संयुक्त सैन्य अभ्यास गर्ने निर्णय गरेको छ ।
पाकिस्तानलाई विश्व समुदायबाट अलग बनाउन खोजिरहेको भारतका लागि रुस-पाक सैन्य अभ्यास टाउको दुखाइको विषय बनेको छ
यसैसाता अमेरिकासँग परमाणु सम्झौता रद्द गरेको रुसले यतिबेला विश्व रंगमञ्चमा अमेरिकासँग जोरी खोज्ने कूटनीति अवलम्बन गरिरहेको छ । यसक्रममा उसले दक्षिण चाइना समुद्रको विवादमा चीनलाई साथ दिएको छ ।
यता पाकिस्तानलाई विश्व समुदायबाट अलग बनाउन खोजिरहेको भारतका लागि रुस-पाक सैन्य अभ्यास टाउको दुखाइको विषय बनेको छ । भारतले रुसलाई आफ्नो सहयोगी देश मानिरहेका बेला उसले पाकिस्तानसित सैन्य अभ्यास गर्ने निर्णय गर्नुले भारतलाई चिन्ता बढ्नु स्वाभाविकै हो ।
यसैवीच रुसका लागि भारतीय राजदूत पंकज शरणले यो विषयमा रुसी सरकारसँग गुनासो गरेको अन्तरराष्ट्रिय सञ्चारमाध्यमले जनाएका छन् । राजदूत पंकजले भनेका छन् कि ‘आतंकवादको प्रायोजक’ पाकिस्तानसँग रुसको सैन्य सम्बन्धले समस्या बढाउँछ ।
पुटिनसँग मोदीले छलफल गर्ने
आगामी शनिबार भारतको गोवामा हुने रुसी राष्ट्रपति भ्लादिमिर पुटिन र भारतीय प्रधानमन्त्री नरेन्द्र मोदीवीचको द्वीपक्षीय वार्तामा यो विषय उठान गर्ने भारतीय पक्षको तयारी छ ।
बि्रक्स सम्मेलनमा सहभागी हुन पुटिन १४ अक्टोबरमा भारत आउँदैछन् । यसक्रममा भारत र रुसवीच वाषिर्क द्वीपक्षीय सम्मेलन हुने बताइएको छ ।
विगतमा शीतयुद्धताका भारत शोभियत संघको खेमामा थियो भने पाकिस्तान अमेरिकी खेमामा थियो । अहिले भारत अमेरिकासँग नजिकन खोजेको छ भने पाकिस्तानचाँहि रुस र चीनसँग नजिक हुन खोजिरहेको छ ।
यसै साता पाकिस्तानी प्रधानमान्त्री नवाज सरिफका दूतले अमेरिकामा आयोजित एक कार्यक्रममा बोल्दै अमेरिकाले पाकिस्तानलाई बेवास्ता गरे रुस र चीनसँग नजिक हुने चेतावनी दिएको प्रशंगलाई अर्थपूर्ण मान्न सकिन्छ ।
बि्रक्स फोरमलाई भारतले आर्थिक विकासको एजेण्डामा भन्दा आतंकवादको विरोधका नाममा पाकिस्तानविरुद्ध केन्दि्रत गर्न खोजेको छ । यससम्बन्ज्धमा उसले आतंकवादको विरोधमा बि्रक्सका समूह राष्ट्रमा छलफल गराउँदैछ ।
र, दोस्रो कारणः सीमा सीलबन्दीमा चीनको अब्जेक्सन
भारतले पाकिस्तानमाथि सीमा सिलबन्दी गरेको घोषणा गरेपछि चीनले यसमा प्रतिक्रिया जनाएको छ । भारतको यस्तो फैसलाले भारत-चीनवीचको सदाशहार सम्बन्धमा असर पार्ने चिनियाँ प्रतिक्रिया छ ।
चिनियाँ पत्रिका ग्लोबल टाइम्सको एक रिपोर्ट अनुसार सांघाई एकेडेमी अन्तरगत इन्स्िटच्युट अफ इन्टरनेशन रिलेसन्सका रिसर्च फेलो हु झियोङले भनेका छन्- ‘भारतको यो निर्णय अतार्किक छ ।’
झियोङको यस्तो टिप्पणी चिनियाँ राष्ट्रपति सी जिनपिङको भारत भ्रमणको पूर्वसन्ध्यामा आएको छ ।
भारतीय गृहमभन्त्री राजनाथ सिंहले भने सन् २०१८ सम्म भारत-पाक सीमाक्षेत्रको ३३२३ किलोमिटर लामो सीमाना शीलबन्दी गरिने बताएका छन् ।