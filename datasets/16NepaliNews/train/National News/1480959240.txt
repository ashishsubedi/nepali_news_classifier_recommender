
﻿
२० मंसिर, काठमाडौं । प्रमुख विपक्षी नेकपा एमालेले ५ नम्बर प्रदेशमा चलिरहेको आन्दोलनलाई देशव्यापी विस्तार गर्ने भएको छ । साथै उसले सदनमा जारी संघर्षलाई अझै कडा बनाउने भएको छ ।
अध्यक्ष केपी ओली निवास बालकोटमा बसेको स्थायी कमिटी बैठकमा आन्दोलन देशब्यापी बनाउनेबारे छलफल भएको सचिव योगेश भट्टराईले अनलाइनखबरलाई जानकारी दिए ।
संविधान संशोधन विधेयक राष्ट्रघाती एवं बाहृय शक्तिको इशारामा आएको भन्दै त्यसलाई असफल बनाउन संसदको संघर्षलाई अझ कडा बनाउने भनेको छ ।
साथै तराई मधेसमा पनि पार्टीले अलग्गै अभियान चलाउने र मधेसी जनता विरुद्ध भइरहेको षडयन्त्रको भण्डाफोर गर्ने निर्णय भएको उपाध्यक्ष वामदेव गौतमले बताए ।
बैठकमा अध्यक्ष ओलीले एमालेविरुद्ध आन्तरिक र बाहृय शक्तिहरुको मोर्चाबन्दी भइरहेको भन्दै राष्ट्रिय हितको पक्षमा दृढतापूर्वक उभिन पार्टी एक ढिक्का रहनुपर्ने बैठकमा बताएका थिए ।
बैठकपछि जारी एमालेको प्रेस विज्ञप्ति पढ्नुहोस् 
