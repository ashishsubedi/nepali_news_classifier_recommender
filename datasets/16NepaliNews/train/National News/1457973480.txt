
﻿१ चैत, कपिलवस्तु । नेपाल उद्योग वाणिज्य महासंघकी बारिष्ठ उपाध्यक्ष भवानी राणाले सरकार र राजनीतिक नेतृत्वले उद्योगी व्यावसायीलाई झुक्याएको अरोप लगाएकी छन् । सरकार तथा राजनीतिक नेतृत्वले कहिले सविधान र कहिले अन्दोलनपछि देशको अवस्था सुधार हुने गलत अश्वसन दिएर ढाँटेको दावी गरिन् ।
कपिलवस्तुको कृष्णनगर उद्योग वाणिज्य संघको नोवौं साधारणसभालाई सम्बोधन गर्दै राणाले भनिन्, राणाले भनिन्, ‘हामी त घरको न घाटको भयौं, कहिले राजनितिक चपेटा त कहिले मधेस अन्दोलनको चपेटामा परेर हाम्रो व्यावसाय धरासायी बनेको छ ।
उनले बिनाशकारी भूकम्पले भन्दा मधेस आन्दोलन र भारतीय नाकाबन्दीले उद्योगीलाई धेरै क्षति पुगेको बताइन् ।
कार्यक्रमलाई सम्बोधन गर्दै महासंघकी बरिष्ठ उपाध्यक्ष राणाले भनिन्, ‘कृष्णनगर क्षेत्रको विकासका लागि हरदम तयार छौं । यो क्षेत्रका उद्योगी व्यावसायीहरुबीचनै यहाँको बिकासका लागि हातेमालोको जरुरी छ ।’
कार्यक्रममा यस क्षेत्रका सांसद तथा संघीय समाजवादी फोरम नेपालका महासचिव अभिषेक प्रताप शाहले राजनीतिक समस्या समाधान नभएसम्म उद्योगी व्यावसायीले राहत नपाउने बताए ।
कार्यक्रम कृष्णनगर उद्योग वाणिज्य संघका अध्यक्ष विजयकुमार केडियाले कृष्णनगर भन्सार नाकालाइ राष्ट्रिय भन्सार नाकाको रुपमा स्थापित गर्न नेपाल सरकारसँग अनुरोध गरे ।