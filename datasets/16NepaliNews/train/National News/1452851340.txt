
﻿
१ माघ, काठमाडौं । नेपाली प्रहरीले उपत्यकाका फुटसलमा लगाएको प्रतिवन्ध २४ घन्टा नवित्दै हटेको छ ।
जिल्ला प्रशासन कार्यालयमा शुक्रबार भएको छलफलमा फुटसल सञ्चालनमा लगाईको प्रतिवन्ध फुकुवा गर्ने सहमति भएको छ । छलफलमा व्यवसायीहरुले कानूनको परिधिमा रहेर व्यवस्थित रुपले सञ्चालन गर्ने प्रतिवद्धता जनाएका छन् ।
नेपाल प्रहरी नियमन र अनुगमन गर्ने व्यवस्था सहित फुटसलहरु पुनः संचालनमा आउने जानकारी दिएको छ ।

३/३ वहाँहरुको सहयोगमा व्यवस्थित तवरले नियमन तथा अनुगमन गर्ने व्यवस्था सहित  पुन: संचालन आउने व्योहोरा अनुरोध गर्दछौ ।
—   (@   15, 2016

प्रहरीले बिहीबार एक्कासी फुटसलहरु बन्द गराएको थियो । काठमाडौं उपत्यकामा ५१ वटा फुटसल छन् ।
प्रहरीले छिमेकीको उजुरी परेको र विकृति बढेको भन्दै फुटसल बन्द गराएपछि व्यवसायीहरु आक्रोसित भए । उपप्रधान एवं परराष्ट्रमन्त्री कमल थापाले समेत फुटसल बन्द गर्ने निर्णयको विरोध गरे ।
काठमाडौंका प्रमुख जिल्ला अधिकारी रामकृष्ण सुवेदीले अनलाइनखबरसँग भने-हामीले प्रतिवन्ध लगाएका होइनौं । सहायक प्रमुख जिल्ला अधिकारीको नेतृत्वमा टीम बनाएको छु, यसले मापदण्ड बनाउाछ ।’ त्यही मापदण्डका आधारमा फुटसलहरु सञ्चालनमा आउने प्रजिअ सुवेदीले बताए ।