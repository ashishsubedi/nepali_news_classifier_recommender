
﻿
१७ माघ, काठमाडौं । सुरेश रैनाको चौकासँगै भारतले अष्ट्रलियाविरुद्धको तेस्रो टी-२० क्रिकेटमा ७ विकेटको रोमान्चक जित हात पारेको छ । यससँगै उसले तीन म्याचको टी-२० सिरिज क्लिन स्वीप गरेको छ ।
अष्ट्रेलियाले १९८ रनको लक्ष्य प्रस्तुत गरेको थियो । जसलाई भारतले अन्तिम बलमा चौका हान्दै ३ विकेटको क्षतिमा भेट्टायो ।
भारतलाई अन्तिम ओभरमा १७ रन चाहिएको थियो । पहिलो बलमा चौका हानेका युवराज सिंहले दोस्रो बलमा छक्का हान्दै जितको आधार तयार पारे ।
तेस्रो बलमा लेग बाइबाट एक रन आयो भने चौथो र पाँचौ बलमा रनिङ विट विन द विकेटमा २-२ रन लिए ।
अन्तिम बलमा भारतलाई २ रन चाहिएको थियो र क्रिजमा थिए सुरेश रैना । उनले चौका हान्दै भारतलाई रोमान्चक जित दिलाए ।
रैना ४९ रनमा अविजित रहे भने युवराज सिंह १५ रनमा नटआउट रहे । भारतका रोहित शर्माले ५२ रन बनाए भने विराट कोहलीले ५० रनको योगदान दिए । शिखर धवनले २६ रन बनाए । 
यसअघि पहिले ब्याटिङ गरेको भारतले २० ओभरमा ५ विकेट गुमाएर १९७ रन बनाएको थियो । उसका लागि शेन वाट्सनले १२४ रन बनाए । ७१ बलको सामना गरेका उनले १० चौका र ६ छक्का हाने ।