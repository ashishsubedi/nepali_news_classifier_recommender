
﻿राजविराज, २ पुस । निजी तथा आवासीय विधालय अर्गनाइजेशन (प्याब्सन) सप्तरीको अध्यक्ष पदमा पुनः पञ्चदेव यादव निर्वाचित भएका छन् ।
राजविराजमा शुक्रबार राति सम्पन्न निर्वाचनमा ३२ मत ल्याई यादव अध्यक्ष पदमा निर्वाचित भएका हुन् । उनका निकटतम प्रतिद्वन्द्वी उग्रकान्त झाले २० र अरुणकुमार देवले नौ मत ल्याएका थिए । यसैगरी सदस्यहरुमा अशोक कुमार आचार्यले ५१, मदन कुमार चौधरीले ५०, दिपेन्द्र कुशियैतले ४६, शिवप्रसाद आचार्यले ४५ र नागेश्वर यादवले ३६ मत ल्याई विजयी भएका छन् । सदस्य पदमा पराजित हुने दीपेन्द्र चौधरीले ३२, दिपेन्द्र कुमार मण्डलले १७ र हरिकिशुन रायले १६ मत ल्याएका थिए ।
यसअघि उपाध्यक्ष पदमा देवानन्द चौधरी, सचिवमा संजय शर्मा, कोषाध्यक्षमा देवकान्त चौधरी, सहसचिवमा संजय खडगा र सह कोषाध्यक्षमा सरस्वती मानन्धरको मात्र मनोनयन परेकाले उनीहरु निर्विरोध निर्वाचित भएका थिए । कुल ६२ मतदाता रहेको प्याब्सन सप्तरीको निर्वाचनमा सम्पूर्ण मत खसेको थियो ।