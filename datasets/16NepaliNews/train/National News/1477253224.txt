
﻿वीरगंज,७ कार्तिक । गत असोज १९ गते पर्साको रामनगरी निवासी बिनोद पटेलका १० बर्षिय छोरा राजन पटेलको हत्यारालाई प्रहरीले पक्राउ गर्न नसकेको भन्दै सद्भावना पार्टीले आक्रोश व्यक्त गरेको छ ।
बिनोद वीरगंज उपमहानगरपालिका वडा नं. १६ राधेमाईमा बस्दै आएका बालक राजनको वीरगञ्ज चिनिकारखानामा अवस्थित सिमा सुरक्षाको नजिक छतबिछत अवस्थामा शव भेटिएको थियो । सदभावना पार्टी पर्साका सचिव धर्मेन्द्र पटेलले एक प्रेस बिज्ञप्ती जारी गर्दै २० दिन बितिसक्दा पनि घटनामा संलग्न अपराधि पक्राउ गर्न नसकेकोमा प्रहरीको कडा आलोचना गरेका छन् ।
घटनामा संलग्न दोषीलाई अबिलम्ब पक्राउ गरी कडा कारवाही संगै नगरवासीलाई शान्ति सुरक्षाको प्रत्याभुति गराउन माँग समेत गरेका छन् । साथै स्थानिय प्रहरी प्रशासनले चोरी , महिला हिंसा, कालोवजारीहरुलाई प्रश्रय दिईरहेको बिज्ञप्तीमा उल्लेख गरिएको छ । सदभावना पार्टीले अकालमै मृत्यु भएका बालक राजन पटेलको मृत आत्माको चिर शान्तिको कामना सहित भावपुर्ण श्रद्धाञ्जली समेत व्यक्त गरेको छ ।