
﻿काठमाडौं
नेपाल डेमोक्रेटिक लयर्स एसोसिएसन (डिएलए) ले अधिवक्ता शेरबहादुर केसीको अध्यक्षतामा बार एसोसियसनमा उम्मेदवारी दिने घोषणा गरेको छ । मंगलबार पत्रकार सम्मेलन गरि लोकतान्त्रिक समावेशी समूहले उम्मेदवारी घोषणा गरेको हो ।
अध्यक्षमा उम्मेदवारी घोषणा गर्दै वरिष्ठ अधिवक्ता शेरबहादुर केसीले बार एसोसियसनको गरिमा, वकिलहरुको वृत्तिविकास र स्वतन्त्र न्यायालयका पक्षमा आफ्नो उम्मेदवारी रहेको बताए ।
एसोसियसनको कार्यसमितिमा २५ जनाका लागि निर्वाचन हुनेछ । केसी अध्यक्ष रहेको समुहमा महासचिवमा खम्मबहादुर खाती, र उपाध्यक्ष ( पूर्वाञ्चल) मा मदनकुमार खड्का, विनय सिंह (मध्यमाञ्चल),मोतिराज गौतम (उपत्यका), घनश्याम पन्त (पश्चिमाञ्चल),रेवतीरमण भट्टराई (मधयपश्चिमाञ्चल),गंगाराम पाध्या (सुदूरपश्चिमाञ्चल) छन् । त्यस्तै महिला उपाध्यक्षमा शान्ता सेढाई सापकोटा र कोषाध्यक्षमा ज्ञानरत्न शाक्य छन् ।