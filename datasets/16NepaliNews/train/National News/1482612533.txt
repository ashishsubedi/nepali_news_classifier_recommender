
﻿राजविराज, ९ पुस । सप्तरीको बभनगामा कट्टी गाउँ विकास समितिका ८० दलित परिवारलाई शनिवार जाडो बच्न न्यानो कपडा वितरण गरिएको छ ।
नेपाल खाद्य बैंक लिमिटेड काशीटार जिलिङ्ग–१ को सहकार्य तथा शारदा फाउण्डेशन नेपालको आयोजनामा शंकर इङ्गलिस बोर्डिङ्ग स्कूलमा आयोजित कार्यक्रममा कपडा वितरण गरिएको हो । उक्त गाविसका ८ डोम परिवार, २५ परिवार मुसहर, ४५ परिवार खत्वेसमेत गरी ८० परिवारलाई ज्याकेट, स्वीटर, टोपी, शर्ट, पैन्ट, ट्रोजर आदि वितरण गरिएको छ ।