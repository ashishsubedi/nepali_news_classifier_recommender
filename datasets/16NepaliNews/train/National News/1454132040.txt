
﻿१६ माघ, काठमाडौं । यस सातामा सुन र चाँदी दुबैको मूल्य बढेको छ । साताभरमा सुनको मूल्य तोलामा ११ सय रुपैयाँले महंगो भएको नेपाल सुन चाँदी व्यवसायी महासंघले जनाएको छ ।
महासंघका अनुसार साताको पहिलो दिन प्रतितोला ५० हजार २ सय रुपैंयामा कारोबार भएको सुन साताको अन्तिम दिन शुक्रबार ५१ हजार ३ सय रुपैंयामा कारोबार भएको छ।
साताको शूरुवात आइतबारदेखि निरन्तर उकालो लागिरहेको सुनको मूल्य विहीबार साताकै सबैभन्दा बढी ५१ हजार ५ सय रूपैयाँसम्म पुगेको थियो । शुक्रबार  २ सय रूपैयाँले घटेर ५१ हजर ३ सय रूपैयाँमा कारोबार भएको महासङ्ले जनाएको छ ।
अन्तर्राष्ट्रिय बजारमा अमेरिकी डलरको भाउ बढिरहेकै बेला सुनको भाउ पनि पढेको हो ।
।
त्यसैगरी, साताभरमा चाँदीको मूल्य पनि बढेको छ । आइतबार तोलाको ६ सय ७५ रूपैयाँमा कारोबार भएको चाँदी विहीबार ६ सय ९५ पुगेको थियो भने  शुक्रबार तोलामा ५ रुपैंयाले घटेर ६९०  रुपैंया पुगेको महासंघले जनाएको छ ।