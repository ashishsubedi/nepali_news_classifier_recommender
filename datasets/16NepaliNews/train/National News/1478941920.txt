
﻿२७ कात्तिक, पोखरा । नेपाली कांग्रेसको भातृ संगठन नेपाल तरुण दलको चौथो महाधिवेशन आजदेखि पोखरामा सुरु हुँदैछ ।
महाधिवेशनका लागि विभन्न जिल्लाबाट प्रतिनिधि, तरुण दलका नेता तथा नेपाली कांग्रेसका नेताहरु पोखरा पुगेका छन् ।
कांग्रेस सभापति शेरबहादुर देउवाले चिप्लेढुंगास्थित मानवअधिकारचोकमा महाधिवेशनको उद्घाटन गर्ने कार्यक्रम रहेको छ ।
वीपीको सपना शान्ति, विकास र सुशमसन तरुण साझेदारीका लागि चौथो महाधिवेशन मूल नाराका साथ तीनदिनसम्म चल्ने महाधिवेशनलेनयाँ नेतृत्व चयन गर्ने छ ।
महाधिवेशनमा ७३ जिल्लाका करिब १ हजार ४ सय प्रतिनिधिहरु सहभागी हुनेछन् ।  नयाँ कार्यसमिति प्रादेशिक संरचनाका आधारमा ७५ सदस्यीय हुने छ ।
अध्यक्षमा आधा दर्जन आकांक्षी 
नयाँ नेतृत्वका लागि टेकराज पौडेल, जन्मजय तिमिल्सिना, मेदनी प्रसाद सिटौला, दामोदार कोइराला, नागेश्वर यादब, लक्ष्मी खतिवडा, पदम पालुङ्ग्वा, कर्ण मल्ल, सिद्दार्थ कोइराला लगायतले अध्यक्षमा दावेदारी गरेका छन् ।
सहमतिको प्रयास 
स्थानीय तह, प्रदेश र केन्द्रको चुनावनजिक आएकाले पार्टीमा विभाजित मानसिकता नल्याउन र एकताको सन्देश प्रवाह गर्न नेताहरु जुटेका छन् । सहमतिका आधारमा नेतृत्व चयनका लागि नेतृत्वले प्रयास गरिरहेको छ ।
सहमति हुँदा अध्यक्ष संस्थापनपक्षले राख्ने, महासचिव पौडेल पक्षले लिन र उपाध्यक्ष सिटौला पक्षलाई दिने विषमा छलफल भएको छ ।