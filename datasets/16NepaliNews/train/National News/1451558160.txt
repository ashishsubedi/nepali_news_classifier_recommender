
﻿१६ पुस, काठमाडौं । मधेसी मोर्चा र सरकारवीच भइरहेका वार्ताहरुमा एमाओवादी उपाध्यक्ष नारायणकाजी श्रेष्ठ निरन्तर सहभागी छन् । महिनौंसम्म पटक-पटक भइरहेका यी वार्ताहरुमा न सहमति हुन्छ, न वार्ता भंग भएको घोषणा नै गरिन्छ । आखिर के भइरहेको छ वार्तामा ? केमा कुरा मिलिरहेको छैन ? यसबारे जनतामा खुल्दुली छ ।
सरकार र मोर्चावीच भइरहेका पट्यारलाग्दा वार्ताहरुमा केले गाँठो पारिरहेको छ ? यही विषयमा केन्द्रित रहेर अनलाइनखबरले नेता श्रेष्ठसँग गरेको कुराकानी:

सरकार र मधेसी मोर्चावीच वार्ता भएको भयै छ, तर कहिल्यै सहमति भयो भन्ने सुनिँदैन । खासमा तपाईहरु के गर्नुहुन्छ वार्तामा ?
वार्तालाई सफल पार्ने सन्दर्भमा सरकार, प्रमुख प्रतिपक्षी पार्टीहरुले ठीक ढंगले गृहकार्य गरी समाधान यसरी गर्ने भनेर निष्कर्ष निकाल्नमा केही कमी कमजोरी गरेका छन् । सरकार र प्रमुख राजनीतिक पार्टीहरु, जसले संविधान जारी गरे, उनीहरुले नै आन्दोलनको प्रकृतिलाई ठीक ढंगले बुझ्ने र राजनीतिक समस्याका रुपमा लिएर राजनीतिकरुपमा समाधान गर्न जुन प्रकारको तत्परता र लचकता प्रस्तुत गर्नुपर्ने हो, त्यसमा पनि कमजोरी देखिएको छ ।
मधेस केन्द्रित दलहरुले पनि अहिलेको सन्दर्भमा कति भए हल गर्न सकिन्छ भन्नेबारे ठीक ढंगले आफूलाई प्रस्तुत गर्न सकेको छैनन् । एकातिर कतिहदसम्म अहिलेको माग पूरा गर्न सक्छौं भन्नेमा र अर्कोतिर संघर्षका रुपहरुका बारेमा ठीक ढंगले सोध्न नसक्दा अहिले गतिरोध देखिएको छ ।
निचोडमा भन्दा दुईवटा प्रवृत्ति छन् । एउटा सत्तारुढ र प्रमुख प्रतिपक्षीसहितका प्रमुख पार्टीहरुमा देखा परेको प्रवृत्ति । यो भनेको राजनीतिक यथास्थितिवाद, शासकीय अहंकारवाद र आर्यखस पहाडिया अहंकारवाद । समस्यालाई ठीक ढंगले बुझ्ने र समाधान गर्न भइरहेको विलम्बमा यो प्रवृत्तिले कुनै न कुनै भूमिका खेलेको छ ।
मधेसमा पनि तीनखालको प्रवृत्ति छ । एउटा संकीर्ण राष्ट्रवाद, जसले मधेसबाहेक अरु केही देख्दैन । मधेसलाई सिंगो नेपालभित्र कसरी अगाडि बढाउने भन्नेमा एउटा संकीर्णता देखिन्छ । दोस्रो, राष्ट्रिय आत्मसमर्पणवाद पनि मधेस आन्दोलनमा र मधेसका नेताहरुमा बेला बेला देखा पर्छ । यो बाहृय शक्ति केन्द्रहरुबाट नै यहाँको समस्या समाधान हुन्छ भनेर आश गर्ने वा अझ थप उनीहरुबाट नै कतिपय हदमा निर्देशित हुने । मधेस आन्दोलनमा देखापर्ने तेस्रो प्रवृत्ति भनेको विखण्डनवाद हो ।
यो दुईवटा प्रवृत्ति श्रृखलामा छन् र, यसले समस्या समाधानमा बाधा गरिरहेको छ । हामीले भने अहिले जे जति समस्या भए पनि यो नेपालको अन्तरिक समस्या हो, राजनीतिक समस्या हो र वार्ताबाट समस्या समाधान गर्न सकिन्छ भनेर मेहनत गरिरहेका छौं ।
तपाईले भन्नुभो, मोर्चा र सरकार दुबै पक्षमा कमजोरी छन्, जसले गर्दा सहमति भइरहेको छैन । परराष्ट्रमन्त्री भारत भ्रमणमा गएपछि चर्चामा आएको चारबुँदे र त्यसपछि आएको तीनबुँदे रोडम्याप कहाँ अडि्कयो ?
पहिलो कुरा यो भारतसँग सम्झौता गर्ने विषय होइन । तपाईले जस्तै हामीले पनि जानकारी प्राप्त गरेको के हो भने भारत सरकारसँग आन्तरिक मामिलामा कसरी समाधान गर्ने भन्नेबारे छलफल भयो । र, केही आधारहरु प्रस्तुत भयो । त्यसको सन्दर्भमा मैले नै राजनीतिक संयन्त्रको बैठकमा आपत्ति जनाएको थिएँ । हामीले राष्ट्रिय स्वाधीनताको कुराकानी गरिरहेका छौं, स्वाभिमानको लडाइँको कुराकानी गरिरहेका छौं । तर, फेरि पनि हामी नेपालको आन्तरिक मामिलामा बाहृय शक्ति वा भारतलाई नै निर्णायक ठानेर उसैसँग वार्ता गर्ने ठाउँमा पुग्छौं भने गलत हुन्छ । परम्पराकै निरन्तरता हुन्छ र यसमा सम्वन्धविच्छेद हुँदैन भनेर भनेको थिएँ ।
जे सुकै होस्, भारतसँग वार्ता गरेर वा यहाँ प्रस्तुत भएर होस्, अहिले जो मधेसी मोर्चाबाट प्रस्तुत भएको ११ बुँदे मागलाई सम्बोधन गर्ने भनेर तीनबुँदा अहिले सरकारको तर्फबाट र प्रमुख प्रतिपक्षको समेत सहमतिमा प्रस्तुत गरिएको छ ।
त्यसलाई त मधेसी मोर्चाले मानेन नि हैन ?

पहिला समानुपातिक समावेशी गर्न नमानेका कांग्रेस र एमाले समानुपातिक समोवशी गर्ने भनेर विधेयक प्रस्तुत गरिरहेका छन् । त्यसमा मधेस केन्द्रित पार्टीहरुले व्यवहारिक हुँदैन, यसले समानुपातिक समावेशी देखाउन गर्ने, लागू गर्न नगर्ने भन्ने कुरा तर्कपूर्ण ढंगले उठाएका छन्

यसमा पहिलो संविधान संशोधन अहिले संसदमा प्रस्तुत भएको छ । त्यसमा सामाजिक न्यायको हकमा समावेशीको मात्र भएकाले सच्याएर समानुपातिक समावेशी बनाइएको छ ।
यो सन्दर्भमा अहिले मधेस केन्द्रित पार्टीहरुले भनेको के हो भने अहिले समानुपातिक समावेशीमा जुनखालको पहल भयो त्यो समानुपातिक समावेशी भन्ने हदसम्म त ठीक छ । तर, अहिले जुन समूह (क्लस्टर) छ, यसले व्यवहारिकरुपमा समानुपातिक समावेशी प्रतिनिधित्व र सहभागिता हुन सक्दैन भन्ने छ ।
स्वयम हाम्रो पार्टीले पनि संविधानको अन्तम मस्यौदा बन्नुअघि क्लस्टर समायोजन गर्नुपर्छ, अन्तरिम संविधानमा भएको क्लस्टरमा आधारित भएर अहिलेको निर्वाचन प्रणालीमा थपिएको थारु र मुस्लिमलाई पनि समावेश गरेर गर्नुपर्छ भनेर राखेको थियो ।
पहिला समानुपातिक समावेशी गर्न नमानेका कांग्रेस र एमाले समानुपातिक समोवशी गर्ने भनेर विधेयक प्रस्तुत गरिरहेका छन् । त्यसमा मधेस केन्द्रित पार्टीहरुले व्यवहारिक हुँदैन, यसले समानुपातिक समावेशी देखाउन गर्ने, लागू गर्न नगर्ने भन्ने कुरा तर्कपूर्ण ढंगले उठाएका छन् ।
हामीले अहिले भनेको के हो भने क्लस्टर पुनर्समायोजन गर्नुपर्छ । अन्तरिम संविधानका मूल क्लस्टरहरुलाई समात्दै नयाँ थप गरिएका सामाजिक समूहहरु मुस्लिम र थारुलाई राख्यो भने उपयुक्त हुन्छ भन्ने छ ।
पछिल्लो बालुवाटार बैठकमा चाहिँ क्लस्टर मिलाएर भए पनि जाने भन्ने सहमति भएको हो ? प्रधानमन्त्री पनि केही लचक भएको सुनिएको छ नि ?
प्रमुख प्रतिपक्षसहितको प्रमुख तीन दलले निकालेको निष्कर्ष के हो भने यदि क्लस्टरहरुलाई मिलाएर पुनरसमायोजन गर्न सकिन्छ र संशोधन विधेयकलाई साझा ढंगले अगाडि बढाउन सकिन्छ भने तयार रहने भन्ने निष्कर्ष निकालेको छ । त्यही आधारमा मधेस केन्द्रीत दलहरुसँग वार्ता भइरहेको छ ।
संविधान संशोधनमै रहेको निर्वाचन क्षेत्रबारे मोर्चाले मानिरहेको छैन, जनसंख्याका आधारमा निर्वाचन क्षेत्र निर्धारण हुनुपर्ने मोर्चाको यो माग कसरी सम्बोधन होला ?
निर्वाचन क्षेत्रबारे समस्या त्यति भएजस्तो मलाई लाग्दैन । यो वास्तवमा हल भएको छ । नयाँ संविधानको भाषाले केही प्रश्न उठाएको र अझ ठोस र प्रष्ट भएन भनेर उठेको छ । यसलाई सैद्धान्तिक रुपमा र नीतिगत रुपमा कसरी लागू गर्ने भन्ने सवालमा सबै पार्टी र आन्दोलनकारी शक्तिहरुको बीचमा समान धारणा बनिसकेको छ । जनसंख्या मूल आधार हुन्छ । तर, देशको सबै भूगोललाई प्रतिनिधित्व गर्ने व्यवस्था पनि निर्वाचन क्षेत्र निर्धारणले गर्नुपर्छ ।
यस अर्थमा हिमाली क्षेत्रका केही विकट भूगोलहरुको प्रतिनिधित्व कसरी गर्ने भन्ने प्रश्न हो । यसमा पहाड र मधेस दुबैले केही सिट क्षतिपूर्ति दिनु पर्ने हुन्छ । यसमा मधेसी साथीहरु तयार नै हुनुहुन्छ । भाषा मिलाएर राख्न सकिन्छ । अहिले पहिला भएका जिल्लाका भूगोलमा एक निर्वाचन क्षेत्र रहने गरी अरु जनसंख्याका आधारमा गर्ने भनिएको छ । यसो गर्दा जनसंख्याको आधारमा मात्र गर्दा तराईमा जति सीट हुन्छ, त्यो भन्दा पहाडमा २/३ सिट हुन्छ । यसमा सहमति हुन्छ ।
तेस्रो र महत्वपूर्ण विवाद सीमांकनमा छ । प्रमुख दलहरुले तीन महिनापछि टुंगो लगाउने प्रस्ताव ल्याएका छन् । तर, मोर्चाले मानेको छैन । अब के हुन्छ ?
सीमांकनबारे तीन प्रमुख पार्टीले राखेको प्रस्ताव तपाईहरुलाई थाहा नै छ । तीन महिनाभित्र यसबारे एउटा निष्कर्षसहितको प्रतिवेदन पेश गर्ने गरी राजनीतिक समिति बनाउने र यो समितिमा आन्दोलनकारी शक्तिहरु रहने भन्ने छ । र, यस आधारमा समाधान गर्ने भन्नेछ ।
यो तीन पार्टीको न्यूनतम समझदारीको विषय मात्र हो । हामीले भन्दा त यसलाई आन्दोलनकारीले भनेको जस्तो अहिले नै सीमांकनमा केही फेरबदल गरेर भएपनि हल गर्नुपर्छ र यसलाई लम्ब्याउनु उचित छैन । तर, न्यूयनतम सहमतिको यो प्रस्तावलाई पनि मधेस केन्द्रित पार्टीहरुले सकारात्मक ढंगले लिएर जान्छन् भने त्यो राम्रै हुन्छ भनेर सहमति जनाएका हौं ।
तर, मोर्चाले यसलाई अस्वीकार गरिसक्यो होइन र ?
हो, मधेस केन्द्रित पार्टीहरुले अहिले नै हल गर्नुपर्छ भनेका छन् । औपचारिक वार्तामा अहिले नै हल गर्नुपर्छ भनेपनि मेरो बुझाइ के छ भने यदि सीमांकन परिर्वतन गर्ने कुरा सुनिश्चित गरिन्छ भने तीन महिना समय दिएर राजनीतिक समितिमा बस्न तयार हुने देख्छु ।
तपाई सहमति नजिक छ भन्नुहुन्छ, तर वार्ता किन मिल्दैन अहिलेसम्म ?
अहिलेको दुविधा कहाँ छ भने यो सीमांकन परिर्वतन गर्ने हो भने निश्चित हो कि होइन ? कति गर्ने ? कहाँ गर्ने ? यो समितिले ग्यारेन्टी गरोस् ।

मधेसकेन्द्रित आन्दोलनकारी साथीहरुले पनि नाकाबन्दीजस्तो संघर्षका स्वरुपलाई स्वेच्छिकरुपले तुरुन्तै परित्याग गर्नुपर्छ । बरु सम्झौता नहुँदासम्म आन्दोलन गर्ने अधिकारलाई सुरक्षित राख्नुस्

तर, अहिलेको सीमांकनमा केही विवाद आयो, आन्दोलन पनि भयो । त्यसकारण केही न केही परिर्वतन त गर्नुपर्छ । कसरी र कहाँ भन्ने तीन महिनामा समितिले सिफारिस गरेपछि सबै पार्टीले आत्मसाथ गरेर संसदमार्फत संशोधन गरोस् भन्ने हो । यहाँ मधेस केन्दि्रत पार्टीहरुको कुरा के छ भने परिवर्तन हुन्छ भन्ने सुनिश्चितताको भाषा खै त ? राजनीतिक समितिले के गर्छ, त्यहीअनुसार गर्ने भनेपछि परिर्वतन त गर्ने सुनिश्चित त भएन भन्ने उहाँहरुको कुरा छ ।
दोस्रो कुरा के छ भने नेपाल सरकारले पनि यसबारे प्रस्ताव पारित गरेको छ । तर, त्यसकै केही दिनमा प्रधानमन्त्रीले पूर्वका तीनवटा जिल्लाको एक वडा पनि यताउति हुन्न भनेर बोलेपछि त यसमा सरकार वास्तविकरुपमा इमान्दार होइन रहेछ भने जस्तो आशंका स्वभाविक रुपमा उठ्ने भयो । त्यसैले अहिले यो विषय हल भइसकेको छैन ।
उसोभए अहिलेसम्मका वार्ताहरुको निश्कर्ष सहमति अझै सम्भव छ भन्ने नै हो ? कि जति वार्ता गरे पनि यस्तै हो ?
समग्रमा अहिलेको स्थिति के छ भन्दा संविधान संशोधन विधेयकमा परिर्माजन हुने र विषयवस्तुका हिसावले सहमतिको सम्भावना म देख्छु । तर, मधेस आन्दोलनकारी शक्तिहरुले प्याकेजमै हुनुपर्छ भनेर सीमांकन जोड्ने र त्यसमा सहमति नहुने भने सहमति हुन अफ्ठ्यारो हुन्छ । अहिलेको गतिरोध फुक्ने सवालमा समस्या उत्पन्न हुन्छ ।
ठीक ढंगले छलफल गरेर जाँदा, देशलाई केन्द्रविन्दुमा राखेर छलफल गर्दा समाधान गर्न नसिकने भन्ने लाग्दैन । सहमति नहुनु पर्ने कुनै कारण छैन । तर, अहिले जुन ढंगले छलफल भइरहेको छ । यस आधारमा अहिले तुरुन्तै सहमति भइहाल्छ भन्ने आधार पनि छैन ।
मोर्चा र सरकारवीच १६ पटक औपचारिक वार्ता भइसक्यो । अनौपचारिक वार्ता त दर्जनौं पटक भए । तपाईको कुरा सुन्दा सहमति नजिकजस्तो पनि देखिन्छ । तर, पनि मिल्दैन । कहिलेसम्म आश गर्ने ? कि अरु कसैले मिलाइदिनु पर्ने हो ?
निश्चित पनि यो गम्भीर प्रश्न हो । यही कुरा हामी पनि भनिरहेका छौं कि हामीले आफ्नो जिम्मेवारी पूरा गर्न सकिरहेका छैनौं । अब मैले अघि प्रमुख राजनीतिक पार्टीहरुको कुरा गरेँ, विशेषतः कांग्रेस र एमालेले आफ्नो दृष्टिकोणमा भएको केही त्रुटी सच्याउनुपर्छ ।
के हो त्यो त्रुटी ?
यो नेपालीहरुको आफ्नै समस्या हो, बाहिर कसैसँग छलफल गरेर हल गर्छु भनेर सोच्नु गलत हो । यो छोड्नुपर्छ । दोस्रो, यो नेपालीहरुको आन्तरिक समस्या हो र राजनीतिक समस्या हो । त्यसैले वाार्ताबाटै हल गर्छु भनेर भित्रदेखि नै तयार हुनुपर्छ ।
तेस्रो, यहाँ जो अहिलेको मुद्दा हो । पहिला मस्यौदा बनाउँदै गर्दा हामीले भनेका थियौं, अहिले आएर तयार हुनुभएको छ । समय धेरै गइसकेपछि, धेरै क्षति भइसकेपछि समाधान यसरी गरौं न त भनेर आउने स्थिति त बन्ला । तर, देशले धेरै दुःख पाइसकेको हुन्छ र अहिलेको जुन आन्दोलन छ, त्यसको प्रकृति नै परिर्वतन हुने खतरा पनि हुन सक्छ ।
त्यसकारण हाम्रो पार्टीले स्पष्ट भनेको छ कि कुनै ढिला नगरी धेरै दिन पनि नलगाई अहिल्यै समाधानको बाटो खोज्नुपर्छ । त्यसो गर्न सम्भव छ । र, मधेसकेन्द्रित आन्दोलनकारी साथीहरुले पनि नाकाबन्दीजस्तो संघर्षका स्वरुपलाई स्वेच्छिकरुपले तुरुन्तै परित्याग गर्नुपर्छ । बरु सम्झौता नहुँदासम्म आन्दोलन गर्ने अधिकारलाई सुरक्षित राख्नुस् । यसो गर्‍यो भने सही दिशातिर जान्छ ।

यस अर्थमा कांग्रेस एमालेले दृष्टिकोण सच्याउनुपर्छ भनेको हुँ, तर मैले अघि भनेँ, दृष्टिकोणको समस्या त सबैतिर छ । मैले यहाँ भन्न खोजेको के हो भने मधेसले जे भनेको छ, त्यो अगाडि आइसक्यो । एक मधेस दुई प्रदेश भने पनि झापा, मोरङ, सुनसरी, कैलाली कञ्चनपुरसम्म भन्ने ठाउँमा छैन भन्ने हामी बुझ्छौं । ११ बुँदा भने पनि मुख्य तीन बुँदा हो । चौथो, नागरिकता भने पनि समाधान चाहिँ भएको छ । किनभने संविधान जारी भएपछि पनि महिलाहरुले बैवाहिक अंगीकृत लिइरहेका छन् । व्यवहारमा नै गइसक्यो । त्यसकारण माग ११ बाट ३ तीनमा आएको हो । मधेसमा दुई प्रदेश भने पनि कञ्चनपुर, झापा, मोरङ, सुनसरी सबै हुन सक्छ भन्ने उहाँहरुको दिल दिमागमा अब छैन ।
समानुपात&#23