
﻿फागुन ६, काठमाण्डौ । लोकसेवा आयोगले गएको माघ २३ गते संचालन गरेको राजपत्रांकिंत तृतीय श्रेणी (अप्राविधिक) शाखा अधिकृत पदको पहिलो चरणको परीक्षाको परीक्षाफल प्रकाशित गरेको छ ।
आयोगका क्षेत्रीय निर्देशनालय तथा अन्चल कार्यालयहरुमा संचालन भएको परीक्षामा २१ हजार ३० जना परीक्षार्थी सहभागी भएकोमा ४२ सय ६६ जना परीक्षार्थी अर्थात् २०.२८ प्रतिशत मात्र उत्तीर्ण भएको लोकसेवा आयोगले जनाएको छ ।
कुल १ सय पूर्णांकको पहिलो चरणको परीक्षामा उत्तीर्णांक ४० तोकिएको थियो । गत वर्ष उत्तीर्णांक ५० हुँदा कम विद्यार्थी पास भएको भन्दै लोकसेवाले यो वर्ष पास हुन चाहिने अंक घटाएपछि जम्मा २० प्रतिशत परीक्षार्थीमात्र उत्तीर्ण हुन सकेका छन् ।
केही परीक्षार्थीले उत्तरपुस्तिकामा प्रश्नपत्रको की उल्लेख नगरेको हुँदा परीक्षा रद्ध भएको छ ।
पहिलो चरणमा उत्तीर्ण हुने उमेद्धारहरु आउँदो चैत्र महिनामा हुने दोश्रो चरणको परीक्षामा सहभागी हुन पाउनेछन् ।
शाखा अधिकृतको परीक्षाफल हेर्न यहाँ क्लिक गर्नुहोस् 