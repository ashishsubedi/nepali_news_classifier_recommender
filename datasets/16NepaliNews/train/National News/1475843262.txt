
﻿बृजमान तामाङ/बिरेन्द्र बजार, २१ असोज । संघीय समावादी फोरम नेपाल क्षेत्र नम्बर ५ सप्तरीको विस्तरित भेला तथा शुभकामाना आदान प्रदान कार्यक्रम शुक्रबार बिसनपुरमा सम्पन्न भएको छ ।
क्षेत्रीय अध्यक्ष एयूब राईनको अध्यक्षता तथा जिल्ला ईन्चार्ज अनिरुद्ध सिंह यादवको प्रमुख आतिथ्यमा कार्यक्रम सम्पन्न भएको हो । कार्यक्रममा तराई मधेश प्रदेश समितिका सदस्य राधेश्याम पण्डित, जिल्ला अध्यक्ष दिनेश यादव, उपाध्यक्ष कन्तलाल चौधरी, कोषाध्यक्ष मनोज यादव, सह–सचिव उपेन्द्र साह, जिल्ला सदस्य केदार प्रसाद यादवलगायतले शुभकामाना मनतव्य ब्यक्त गरे ।
क्षेत्रीय सचिव सुरेन्द्र साहद्वारा सञ्चालित कार्यक्रममा स्वागत क्षेत्रीय सचिव कमल यादवले गरेको संघीय समाजवादी फोरम नेपाल सप्तरीद्वारा जारी प्रेस विज्ञप्तीमा जनाईएको छ । यसैगरी क्षेत्र नम्बर ६ ले समेत बिहीबार बर्साईन बजारमा विस्तरित बैठक तथा शुभकामाना आदान प्रदान कार्यक्रम सम्पन्न गरेको छ । क्षेत्र नम्बर ६ का अध्यक्ष अरुण यादवको अध्यक्षता तथा केन्द्रीय उपाध्यक्ष रेणु यादवको प्रमुख आतिथ्यमा विस्तारित बैठक तथा शुभकामाना आदान प्रदान कार्यक्रम सम्पन्न भएको हो ।
भेलामा केन्द्रीय सदस्य तथा सप्तरी जिल्ला ईन्चार्ज अनिरुद्ध सिंह यादव, तराई मधेश प्रदेश समितिका सदस्य यूसुफ अली, रामेश्यम पण्डित, जिल्ला अध्यक्ष दिनेश यादव, सह–सचिव उपेन्द्र साह, जिल्ला सदस्य केदार यादव र शिवशंकर यादवलगायतकाले मनतव्य व्यक्त गरे । क्षेत्र नम्बर ६ का सचिव राम प्रसाद चौधरीले सञ्चालन गरेको कार्यक्रमा स्वागत क्षेत्रीय सदस्य तारालाल यादवले गरेको थियो । भेलाबाट जारी आन्दोलनलाई सशक्त र निर्णायक बनाउन पार्टीको सम्पूर्ण शक्ति लगाउने र जनपरिचालन गर्ने, संगठन सुदृढीकरण तथा विस्तार गर्ने, पार्टीको आगामी नीति तथा कार्यक्रम अनुसार पार्टीलाई कृयाशिल बनाउने लगायतको निर्णय समेत भएको संघीय समाजवादी फोरम नेपाल सप्तरीका प्रचार विभाग प्रमुख बृजमान तामाङले जारी गरेको प्रेस विज्ञप्तीमा जनाईएको छ ।