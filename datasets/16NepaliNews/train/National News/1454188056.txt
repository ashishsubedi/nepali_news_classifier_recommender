
﻿राजविराज, १६ माघ । नेपाल पत्रकार महासंघ शाखा सप्तरीको बार्षिक साधारण सभा फागुन २ गते हुने भएको छ ।
महासंघ शाखा सप्तरीका कार्यवाहक अध्यक्ष श्रवण कुमार देवको अध्यक्षतामा शनिबार सम्पन्न बैठकले साधारणसभाको मिति तय गरेको हो । साधारणसभा बसबिट्टी गाविस स्थित गजेन्द्रनारायण सिंह औद्योगिक क्षेत्र परिसरमा हुने महासंघ सप्तरीद्वारा प्रेषित विज्ञप्तिमा जनाईएको छ ।
सदस्यता नविकरण गर्न बाँकी रहेका सदस्यहरुलाई ७ दिन भित्र महासंघको विधानमा तोकिएको प्रक्रिया अनुसार सदस्यता नवीकरण गराउन शाखा सप्तरीले आग्रह गरेको छ ।