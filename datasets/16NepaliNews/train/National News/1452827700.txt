
﻿१ माघ, काठमाडौं । बिदेशमा नेपालीले कमाएको रकम नेपाल भित्राउँदै आएका रेमिट्यान्स कम्पनीको संस्था नेपाल रेमिटर्स एसोसिएसन (नेपाल बिप्रेषक संघ) को अध्यक्षमा राजगोपाल राजभण्डारी चयन भएका छन् ।
संघको बिहीबार काठमाडौंमा सम्पन्न दशौं साधारणसभाले राजभण्डारीलाई निर्विरोध अध्यक्ष चयन गरेको हो । देवीप्रकाश भट्टचनको नेतृत्वमा रहेको निवर्तमान कार्यसमितिमा राजभण्डारी महासचिव थिए । उनी प्रभु बैंकमा कार्यरत छन् ।
सधारणसभाले सम्पूर्ण कार्यसमिति निर्विरोध चयन गरेको छ । जसअनुसार उपाध्यक्षमा बिजय डंगोल (सेवा रेमिट), महासचिवमा सुमन पोखरेल (आईएमई), सचिवमा चन्द्र चण्डन (सिटी एक्सप्रेस मनी ट्रान्सफर), कोषाध्यक्षमा दिवाकर थापा (हुलास रेमिट) चयन भएका छन् ।
यसैगरी सदस्यहरुमा रितेश मित्तल (नेपाल रेमिट), जीवनबाबु श्रेष्ठ (संसार मनी ट्रान्सफर), संजय सिग्देल (सूर्य रेमिट), युमा श्रेष्ठ (हिमालयन बैंक) र प्रविन अधिकारी (युनाइटेड रेमिट) चयन भएका छन् ।