
﻿काठमाडाैं । एनेकपा माओवादी अध्यक्ष कुष्प कमल दाहल प्रचण्डले अफु जेल जान तयार रहेको तर भारत सँग नझुक्ने बताएका छन् । पार्टी कार्यकर्तालाई प्रशिक्षण दिन बुधबार इटहरी पुगेका प्रचण्डले भारतले नेपालमा आफ्नो इन्ट्रेस्ट अनुसारको संविधान बनाउनका लागी विभिन्न किसिमका दबाव तथा धम्कीहरु दिदै आएको तर आफु कुनै पनि हालतमा झुक्न तयार नभएको प्रष्ट पारे । बिभिन्न मुद्धाहरु लागाएर आफुलाई गलाउन खोजेको संकेत गर्दै प्रचण्डले आफु राष्ट्रिय स्वाभिमानका खातिर कुनै पनि धम्की र प्रलोभनमा नफस्ने जिकिर गरे ।

भारतले अन्तराष्ट्रिय कानुनको उल्लंघन गर्दै र भुपरिबेष्ठित राष्टको पारवहन सन्धीको समेत उलंघन गर्दै नेपालीहरुको महान चाड दशैको मुखमा अघोषित नाकाबन्दी गरेर नेपालीहरुको मनमा गंभिर चोट पुर्याएको त्यो चोट निको पार्न भारतलाई निकै महंगो पर्ने बताए ।प्रचण्डले संविधान आफुहरुले भने जस्तै पुर्ण नभए पनि धेरै कुरा नेपाली जनताले पाएको बताए । नयाँ संविधानमा गणतन्त्र , संघियता , समावेशी , समानुपातिक लगाएतमा एजेण्डाहरु आफुहरुले नै लडेर स्थापित गरको र त्यसको स्वामित्व लिन लाग्नु पर्ने बताए ।

उनले भने  नयाँ संविधानले सवैको मागलाइ संवोधन गरेको छ , मधेस , थारु , विभिन्न जातीजनजातिहरुलाई धेरै अधिकार दिएको छ तर केही अराजक तत्वहरुले केही छैन संविधानमा भनेर हाउगुजी फैलाएको छ ।  संविधानले जनतालाई दिएको अधिकारको विषयमा मधेसी जनतालाई सचेत बनाउन लाग्नु पर्नेमा उनको जोड थियो ।संविधान कार्यन्वयन गर्न नदिन धेरै ठुलो चलखेल भैरहेको बताउँदै प्रचण्डले अफ्नो मुख्य जोड संविधानको कार्यन्वयन भएकाले आफु सहमतिय सकारको पक्षमा रहेको तर आफु सत्ताको भागबन्डामा नलग्ने बताए ।
