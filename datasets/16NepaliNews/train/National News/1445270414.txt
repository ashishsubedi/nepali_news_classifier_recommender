
﻿काठमाण्डु,  नेकपा एमालेका अध्यक्ष एवम् प्रधानमन्त्री केपी ओलीको राजनीतिक यात्रा निकै लामो छ । तीसको दशकमा उनी पूर्वको झापा विद्रोहको नेतृत्व गर्ने नेताहरुमध्ये एक हुन् तर उनी सो विद्रोहको नेतृत्व गर्ने दोश्रो पुस्ताका नेता हुन् । कम्युनिष्ट आदर्श र सिद्धान्तलाई नेपालको सन्दर्भ सुहाउँदो प्रयोग गर्ने भन्दै त्यसबेला शसस्त्र झापा विद्रोहले उत्कर्ष रुप लिएको थियो । -

त्यो आन्दोलनको नेतृत्व गर्ने पहिलो पुस्ताका नेताहरु भने सुखानीमा सहिद भएका रामनाथ दाहाल, मनमोहन अधिकारी, आरके मैनाली लगायत थिए भने दोश्रो पुस्ताका नेताहरुमा केपी ओली र सिपी मैनालीहरु रहेका थिए । त्यसबेला सुरुमा झापा जिल्ला कमिटीको पहिलो सचिव आरके मैनाली भएका थिए भने दोश्रो जिल्ला कमिटी सचिव केपी ओली भएका थिए । तेश्रो सिपी मैनाली भएका थिए ।

 यो २०२८ ३० सालतिरको कुरा हो ।पहिलो सचिव भएका आरके मैनालीलाई टिबी रोगले च्यापेपछि उनले संगठन चलाउन सकेनन् । त्यसपछि शिक्षण पेसा अंगालिरहेका केपी ओलीले संगठनको जिल्ला सचिवको जिम्मेवारी लिए तर ओलीले फिटो केही काम गर्न सकेनन् । त्यसपछि सिपीले सो जिम्मेवारी सम्हालेको आरके मैनालीले  बताएका छन् ।

ओलीले झापा जिल्ला कमिटी चलाउन नसकेपछि उनी केही समय हराएको पनि उनले खुलासा गरे । केही वर्षपछि उनी मोरङतिर अल्मलिएको समते उनले बताए ।त्यसबेला ओलीमा राजनीति गर्ने मोड नभएको पनि उनको भनाई थियो । मोरङमा भेटिएपछि मात्र संगठनको काममा उनी थप सक्रिय भएका थिए ।त्यसपछि राजनीतिक दौरानकै क्रममा आरके मैनाली, केपी ओली लगायतका नेताहरु जेल परे ।

जेलमा केपी ओलीले अंग्रेजी लगायतका विषयमा राम्रो विकास गरेको मैनालीले बताए । लामो समय जेल परेर र कम्युनिष्ट आन्दोलनको नेतृत्व गर्दै वर्गसंघर्षको भट्टीमा खारिएका ओली अहिले नेकपा एमालेको अध्यक्ष र नेपालको प्रधानमन्त्रीको जिम्मेवारी सम्हालिरहेका छन् ।
