
﻿आज बुधबार दिनभर अनलाइनखबरमा सयौं समाचार अपटेड भए । त्यस मध्ये पाठकले सबैभन्दा धेरै रुचाएका टप १० समाचार तपाईले छुटाउनु भयो कि ?
१. राजेन्द्र महतोको ‘भिडियो’ माथि गृहमन्त्रीको आशंका ! 
गृहमन्त्री शक्ति बस्नेतले राष्ट्रिय मानवअधिकार आयोगमा सोमबार बयान दिँदै सदभावना पार्टीका अध्यक्ष राजेन्द्र महतो नेपाली प्रहरीको कुटाइबाट घाइते नभएको दाबी गरे । मन्त्री बस्नेतले यस्तो दाबी गरिरहँदा ‘महतोलाई सडकमा लडाएर प्रहरीले लाठी हानेको’ भिडियो इन्टरनेटमा छ्याप्छ्याप्ती भइसकेको थियो ।
२. केपी ओलीलाई ‘लखेट्ने’ बेला भइसक्यो र ?
प्रधानमन्त्री केपी शर्मा ओलीले शासन सम्हालेको तीन महिना पनि पुगेको छैन । एकदमै प्रतिकूल अवस्थामा घीनलाग्दा भित्री र बाहिरी चलखेललाई चिरेर उहाँ सत्तामा पुग्दा मुलुकको स्थिति जस्तो थियो, त्यसमा आजसम्म तात्विक सुधार आएको छैन ।
३. बहसमा राष्ट्रपतिको पहिलो महिनाको तलब
राष्ट्रपति विद्यादेवी भण्डारीले आफ्नो पहिलो महिनाको तलब पशुपति विकास कोषलाई दिएपछि यो विषय बहसमा तानिएको छ । बुधबार केही राष्ट्रिय स्तरका मिडियाले सम्पादकीय नै लेखेर राष्ट्रपतिले मन्दिरमा तलब चढाउनुभन्दा भूकम्प पीडितलाई दिएको भए राम्रो हुन्थ्यो भन्ने आशय प्रकट गरेका छन् ।
४. प्रधानमन्त्री ओलीको चीन भ्रमण चैतमा !

उपप्रधान एवं परराष्ट्रमन्त्री कमल थापाको चीन भ्रमणमा इन्धन आपूर्तिबारे कुनै सम्झौता नभएपछि धेरैले भ्रमण सफल नभएको दाबी गरे । तर, थापाको भ्रमण असफल भयो भन्ने दाबी परराष्ट्र मन्त्रालयका अधिकारीहरु मान्न तयार छैनन् ।
५. छानी-छानी बनाउनुस् भूकम्प प्रतिरोधी घर (नमूनासहित)
नेपाल इन्जिनियर्स एशोसियनको आयोजनामा बुधबारदेखि ललितपुरको हरिहरभवनमा भूकम्प प्रतिरोधात्मक ग्रामीण आवासको डिजाइन प्रदर्शनी सुरु भएको छ । एसोसिएशनका अध्यक्ष ध्रुवराज थापा र नाष्टका उपकुलपति जीवराज पोखरेलले प्रदर्शनीको उदघाटन गरे ।
६. वीरगञ्ज नाकामा धर्ना बसेकाहरु लखेटिए
वीरगञ्ज-रक्सौल नाका ठप्प पार्न भन्दै मितेरी पुलमा धर्नामा बसेका मधेसी मोर्चाका कार्यकर्ताहरुलाई लखेटेर व्यापारीहरुले सामानहरु नेपाल भित्राएका छन् । आन्दोलनकारी धर्नामा बसेका कारण सामानहरु भित्राउन नपाएको भन्दै व्यापारीहरुले गएराति लखेटेका हुन् ।
७.‘ब्रोड फ्रेमवर्क’ बनिसक्यो, सहमति गाह्रो छैनः भारतीय राजदूत 
भारतीय राजदूत रणजीत रायले सरकार, प्रतिपक्ष र आन्दोलनकारी दलहरुबीच भइरहेको सहमति प्रयासलाई आफूहरुले सहयोग गरिरहेको बताएका छन् । सहमतिको ‘ब्रोड फ्रेमवर्क’ बनिसकेको भन्दै उनले समाधान गाह्रो नभएको समेत बताए ।
८. प्रधानमन्त्री ओलीको स्वागतमा २७ वटा गाडीको लर्को
। भारतीय नाकाबन्दी अझै हटेको छैन र, देशभर नै इन्धनको अभाव कायमै छ । तर, आइतबार प्रधानमन्त्री केपी शर्मा ओली विराटनगर विमानस्थल उत्रँदा भने उनलाई स्वागत गर्ने जानेहरुको गाडीको लाइन नै लाग्यो ।
९. उद्योगपति भन्छन्: बिजुली नभएपछि उद्योग कसरी चलाउने ?
पर्यटन नेपालमा सबैभन्दा धेरै सम्भावना भएको क्षेत्र हो । नेपाल ‘कोर स्ट्रेन्थ’ बन्न सक्ने पर्यटन र उर्जामा मात्र हो । अघिल्लो वर्ष करिव-करिव एक मिलियन पर्यटक आएका थिए । भोलि तीनवटा अन्तर्राष्ट्रिय एयरपोर्ट बनेपछि पर्यटकको संख्या हृवात्तै बढ्ने छ ।
१०. राजेन्द्र महतोलाई भेट्न मन्त्री अस्पताल पुगे
विराटनगर नाकामा प्रहरीसँग भएको झडपमा घाइते भएका सद्भावना पार्टीका अध्यक्ष राजेन्द्र महतोलाई भेट्न सरकारका एक मन्त्री धरानस्थित वीपी कोइराला स्वास्थ्य विज्ञान प्रतिष्ठान पुगेका छन् । पर्यटनमन्त्री आनन्द पोखरेलले बुधबार अस्पताल पुगेर मधेसी मोर्चाका नेता महतोलाई भेटेका हुन् ।
र, यो पनि
नेपालीले रेलको शौचालयमै जन्माएको बच्चा लिकमा खसेपछि… 
भारतमा रेल यात्रा गर्दागर्दै एक नेपाली आमाले छोरी जन्माइन् । तर, यो भन्दा ठूलो संयोग अर्को भयो । रेलको शौचालयमा जन्माएकी बच्चा रेलको लिकमा खसेर पनि भाग्यवस बाँच्न सफल भइन् ।