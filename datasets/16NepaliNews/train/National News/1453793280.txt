
﻿१२ माघ, काठमाडौं । अर्थमन्त्री विष्णु पौडेलले राष्ट्र बैंकका गभर्नर डा. चिरञ्जीबी नेपालसँग नयाँ डेपुटी गभर्नरको नाम मागेका छन् । गभर्नरको सिफारिसमा र अर्थमन्त्रीको प्रस्ताबमा मन्त्रिपरिषदले डेपुटी गभर्नरको नियुक्ति गर्नुपर्ने कानूनी प्रावधान छ ।
‘मैले गभर्नर सापसँग नयाँ डेपुटी गभर्नरका लागि नाम मागिसकेको छु, नाम कहिले सिफारिस गर्नुहुन्छ भनेर चाहीँ गभर्नरलाई नै सोध्नुहोस्,’ मन्त्री पौडेलले मंगलबार अनलाइनखबरसँग भने- ‘उहाँले नाम पठाएपछि तत्कालै सरकारले नयाँ डेपुटी गभर्नर नियुक्ति गर्नेछ ।’
अर्थमन्त्री निकट स्रोतका अनुसार मन्त्री पौडेल हप्ता दिनभित्र नयाँ डेपुटी गभर्नर नियुक्त गर्ने गरी गभर्नरसँग छलफल गरिरहेका छन् । ‘संभवत यसैहप्ता -बिहीबार)सम्ममा नयाँ डेपुटी गभर्नरको नियुक्ति हुनेछ,’ मन्त्री निकट स्रोतले भन्यो ।
यसअघि पुननिर्माण प्राधिकरण, चीन भ्रमण्लगायतमा व्यस्त भएका कारण डेपुटी गभर्नरका विषयमा गभर्नरसँग विस्तृत छलफल नभएकाले, गभर्नर र अर्थमन्त्रीबीच भागबण्डा नमिल्दा रिक्त भएको महिनादिन वित्दा पनि नयाँ डेपुटी गभर्नरको नियुक्ति हुन सकेको हो ।
गत पुस १० गतेदेखि डेपुटी गभर्नरद्धय गोपालप्रसाद काफ्ले र माप्रसाद अधिकारीले अवकास पाएपछि राष्ट्र बैंकमा दुबै डेपुटी गभर्नरको पद रिक्त भएको थियो । डेपुटी गर्नर उच्च व्यवस्थापनसँग राष्ट्र बैंकको सञ्चालक पनि हुने भएकाले दुबैजना डेपुटी गभर्नर नहुँदा राष्ट्र बैंकका काम कारवाहीसमेत प्रभावित भएका छन् ।
गभर्नरले एक डेपुटी गभर्नरका लागि कार्यकारी निर्देशकमध्येबाट २ जनाको नाम सिफारिस गर्नुपर्ने र त्यसमध्येबाट सरकारले डेपुटी गभर्नर नियुक्ति गर्नुपर्ने व्यवस्था छ । जसअनुसार गभर्नर डा. चिरञ्जीबी नेपालले नयाँ डेपुटी गर्नरका लागि १६ जना कार्यकारी निर्देशकमध्येबामट ४ जना कार्यकारी निर्देशकको नाम सिफारिस गर्नेछन् ।
तर, अर्थमन्त्री र गभर्नरबचि भागबण्डा नमिल्दा पद रिक्त रहेको महिनादिन वित्दा पनि राष्ट्र बैंकले नयाँ डेपुटी गभर्नर नपाएको हो । अर्थमन्त्री पौडेल दुबैजना एमालेनिकट कार्यकारी निर्देशकलार्इ र गभर्नर डा. नेपाल एक जना आफू निकटलाई डेपुटी गभर्नर बनाउने अडान राख्दै आएका छन् ।
गभर्नरले सिफारिस गरेकैमध्येबाट सरकारले नियुक्त गर्नुपर्ने भएकाले कांग्रेस निकट गभर्नर डा. नेपालले आफूनिकट ३ जना र एमालेनिकट एक जना कार्यकारी निर्देशकको नाम सिफारिस गर्ने गभर्नर निकट स्रोतको दाबी छ ।
सम्बन्धित समाचारहरू

विश्लेषण: १६ जना कार्यकारी निर्देशकमध्ये कसले मार्ला बाजी ? 

अर्थमन्त्री र गभर्नरबीच कुरा नमिल्दा डेपुटी गभर्नरको सिफारिस हुन सकेन 


कुन डेपुटी गभर्नरका उम्मेद्वारको योग्यता कति ? (बायोडाटासहित)

यस्तो छ, डेपुटी गभर्नरका दाबेदारको जागिरे बृतान्त



