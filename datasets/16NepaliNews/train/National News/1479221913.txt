
﻿विराटनगर, ३० कार्तिक । पूर्व क्षेत्र अन्तर्गत विभिन्न जिल्लाहरुमा सोमबार भएको सवारी दुर्घटनामा तीन जना घाइते भएका छन् ।
मोरङः मोरङको  सुन्दरदुलारी– ७ स्थित दुलारी चौकमा मे १ च ३७७७ नम्बरको पिकअप र मे १ ज २११० नम्बरको म्याजिक भ्यान एक आपसमा ठोक्किदा भ्यान चालक झापा शनिअर्जुन बस्ने भरत यादव घाइते भएका छन् । घाइते यादवको विपी कोइराला स्वास्थ्य विज्ञान प्रतिष्ठान धरानमा उपचार भइरहेको छ ।
इलामः मेची राजमार्ग अन्तर्गत इलामको कोल्बुङ–९ लसुनेमा को १ घ ५१ नम्बरको दुधको टयाङकरले मे.२ प ५८०९ नम्बरको मोटरसाइकललाई ठक्कर दिँदा मोटरसाइकल चालक सुनमाई–२ बस्ने बिनोद श्रेष्ठ घाइते भएका छन् । दुर्घटनामा गम्भीर घाइते श्रेष्ठको झापामा उपचार भइरहेको छ भने टयाङ्करका चालकलाई प्रहरी चौकी किटेनिले नियन्त्रणमा लिएको छ ।
उदयपुरः उदयपुरको खाबु–५ मा रसुवाबाट गाईघाटतर्फ आउदै गरेको ना.५ख ७८७१ नम्बरको  बसबाट खसेर  खावु–२ बस्ने दुर्गा बहादुर मगर घाइते भएका छन् । घाइते मगरको न्युरो अस्पताल विराटनगरमा उपचार भइरहेको छ ।  बसका चालकलाई प्रहरीले नियन्त्रणमा लिएको जिल्ला प्रहरी कार्यालय उदयपुरले जनाएको छ ।