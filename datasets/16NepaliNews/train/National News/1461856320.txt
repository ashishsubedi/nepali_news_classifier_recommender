
﻿काठमाडौं । तपाईंले ट्राफिक नियम मिच्नुभयो ? अब कस्तो सजाय हुन्छ ? अर्थात सार्वजनिक सवारी साधनले बढी भाडा लिएका छन् ? वा सवारी साधनभित्र दुव्र्यवहार भएको छ । गाडीभित्रैबाट गोप्य सूचना पठाउन मिल्ने र आफूले पनि जानकारी प्राप्त गर्न सकिने गरी ट्राफिक प्रहरीले मोवाइल एप्स ल्याउँदैछ ।
‘ट्राफिक सम्बन्धी सम्पूर्ण जानकारी अब औंलामा’ भन्दै प्रहरीले यस्तो एप्स ल्याउन लागेको हो ।
    नामक एप्सको अन्तिम तयारीमा रहेको प्रहरीले जनाएको छ ।
घरबाट बाहिर निस्कने बेला कहाँ–कहाँ ट्राफिक जाम छ या छैन भन्ने बारेमा एप्सले जानकारी दिनेछ ।
ट्राफिक गतिविधि, सूचना, घटना, दुर्घटनाबारे पनि मोवाइलमा तत्कालै ‘नोटिफिकेसन’ प्राप्त हुने प्रहरीले जनाएको छ ।
त्यसैगरी ट्राफिक प्रहरीसँग सम्पर्क गर्नुपरेमा नजिकको प्रहरीको नाम र नम्बर पनि यही एप्सबाट थाहा पाउन सकिने प्रहरीले जानकारी दियो ।
देशभरी यात्रा गर्दा लाग्ने भाडाको विवरण थाहा पाउन, सवारी साधन हराएमा वा फेला पारेमा जानकारी दिन, ट्राफिक संकेत चिन्ह तथा लिखित परीक्षाको नमुना प्रश्नपत्र साथै ट्राफिक जनचेतनाको लागि सम्पूर्ण जानकारी पाउन सकिने प्रहरीले जनाएको छ ।