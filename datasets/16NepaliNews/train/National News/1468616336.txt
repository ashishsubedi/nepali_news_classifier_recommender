
﻿बृजमान तामाङ
बिरेन्द्र बजार, ३१ असार । सप्तरीको पटेर्वा गाविसलार्ई शुक्रवार खुल्ला दिशामुक्त घोषणा गरेको छ ।
गाविस सचिव तथा भिवाससिसी पटेर्वाका संयोजक रामानन्द यादवको अध्यक्षता तथा जिल्ला जनस्वास्थ्य कार्यालय सप्तरीका प्रमुख बरिष्ठ जनस्वास्थ्य प्रशासक विजय कुमार झाको प्रमुख आतिथ्यमा एक भब्य समारोहका बीच खुल्ला दिशामुक्त घोषणा गरिएको हो । प्रमुख अतिथि झाले खुल्ला दिशामुक्त अभियानमा लागे जस्तै अन्य बिकासिय कार्यहरुमा समेत एकजुट भएर लाग्न स्थानियबासीहरुसँग आग्रह गरे । कार्यक्रममा जिल्ला बिकास समिति सप्तरीका वरिष्ठ कार्यक्रम अधिकृत नवराज खड्का, खानेपानी तथा सरसफाई डिभिजन कार्यालय सप्तरीका प्रमुख सिनियर ईन्जिनियर लोकेन्द्र यादब, पत्रकार महासंघ सप्तरीका अध्यक्ष प्रकाश खतिवडा, गैरसरकारी संस्था महासंघ सप्तरीका अध्यक्ष शम्भुनन्द चौधरी, पञ्चावती ग्रामिण विकास केन्द्र नेपाल(पिआरडिसी) का अध्यक्ष जित बहादुर खड्का, यूएन ह्याबीट्याट सप्तरी संयोजक हरि बुढाथोकी, जिल्ला खानेपानी तथा स्वच्छता समवन्य समिती ( एसएनभि) नेपालका वास सल्लाहकार कृष्ण जिसी लगायतका बक्ताहरुले सरसफाईको बारे मन्तब्य ब्यक्त गरे । कार्यक्रममा वेलका कार्यक्रम अधिकृत दिपक श्रेष्ठ, सबल नेपालका प्रतिनिधी शुभ नारायण यादब, गाबिस टिकुलियाका सचिव दामोदर साह, स्वास्थ्य चौकी मैनासहस्रबाहु ईञ्चार्ज कारीचन्द साह, स्वास्थ्य चौकी पटेर्वाका ईञ्चार्ज बिन्देश्वर साह, पटेर्वाका पुर्व अध्यक्ष नथुनी यादव, छेदी साह, शिर कुमार चौधरी, जिबछ मुखिया, अनिल कुमार चौधरी समेतले समेत शुभकामाना मन्तव्य ब्यक्त गरे ।
सो समारोहमा सप्तरीको सरसफाई अभियानमा अग्रणी भुमिका निर्वाह गरेको भन्दै पञ्चावती ग्रामिण विकास केन्द्र( पिआरडिसी) नेपालाई १० किलो माला उपाहार प्रदान गरेको छ । डिवास सिसी सप्तरीले जिल्लाको १० ओटा गाविसलाई सबभन्दा पहिले खुल्ला दिशामुक्त गर्न सफल भएकोमा उच्च मुल्याङकन गर्दै पिआरडिसी सप्तरीका कार्यक्रम संयोजक राम बस्नेत सहितका सम्पुर्ण सरसफाई अभियन्ताहरुलाई माला हस्तान्तरण गरेको हो ।
कार्यक्रममा पटेर्वा गाविसलाई खुल्ला दिशामुक्त घोषणा गर्न योगदान दिने ३ दर्जन ब्यक्तिलाई प्रशंसा पत्र प्रदान गरेको छ । पिआरडिसी सप्तरीका कार्यक्रम संयोजक राम बस्नेतद्धारा सञ्चालित कार्यक्रममा स्वगत स्थानिय स्वास्थ्य स्यम्सेविका श्रीदेबी चौधरीले गरिन । कुल ८ सय २५ घरधुरी रहेको पटेर्वा गबिसलाई खुल्ला दिशामुक्त घोषणाका गर्न जिल्ला खानेपानी तथा स्वच्छता समवन्य समिती, पिआरडिसी नेपाल र सुनौला हजार दिन पटेर्वाले सहयोग गरेको थियो ।