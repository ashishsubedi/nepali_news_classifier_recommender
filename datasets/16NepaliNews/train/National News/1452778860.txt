
﻿
सुभाषप्रसाद साह
३० पुस, बारा । राष्ट्रिय मानव अधिकार आयोगका अध्यक्ष अनुपराज शर्माले मधेस आन्दोलनमा राज्यपक्षबाट दमन भएको बताएका छन् ।
मावन अधिकारको अवस्था बुझ्न बाराको कलैयामा आइपुगेका आयोग अध्यक्ष शर्माले आन्दोलनमा राज्य पक्षबाट बल प्रयोग गरी मावन अधिकारको हनन् भएको बताए ।
आफ्ना अधिकारका लागि आन्दोलनमा रहेका जनताको माग सम्बोधन गर्नुको साटो राज्यले बल प्रयोग गरी जनताको अधिकार हनन् गरेको आरोप उनले लगाए । संबिवान संशोधन गरी जारी मधेस आन्दोलनको सम्बोधन गर्नुपर्नेमा उनले जोड दिएका थिए ।
आयोगका अध्यक्ष शर्मासँगै आयोगका प्रवक्ता मोहना अन्सारी, सचिव बेद भट्टराई, क्षेत्रिय कार्यालय जनकपुरका अध्यक्ष बुद्धनारायण सहनी, लगायतकाको टोलीले मानव अधिकारको अवस्थाको बारेमा सर्वसधारण र आन्दोलनरत मधेसी मोर्चाका नेता लगायतहरुसँग छलफल गरेको थियो ।
टोलीले जारी मधेस आन्दोलनमा ज्यान गुमाएकम कलैयाका हेफाजत मियाँ अन्सारीका साथै घाइते र उनीहरुको परिवारसँग पनि भेटघाट गरेको थियो ।