
﻿
कपिल ज्ञवाली
१६ पुस, बुुटवल । नेपाली कांग्रेसका उपसभापति रामचन्द्र पौडेलले सरकारको कामप्रति असन्तुष्टि जनाएका छन् ।
संविधान मिचेर मन्त्री माथि मन्त्री थपेको भन्दै उनले सरकारले गरी खाने मेसो नदेखाको उननले बताए । अरु प्रधानमन्त्री भन्दा केपी ओलीले बढि नै गल्ती काम गरेको भन्दै उनले भने-‘६-६ जना उपप्रधानमन्त्री बनाएर प्रधानमन्त्री केपी ओलीले के गर्न खोजेका हुन् ?’
नेपाल प्रेस युनियन रुपन्देहीले बिहीबार बुटवलमा आयोजना गरेको पत्रकार सम्मेलनमा पौडेलले अहिले नै सरकारको कमिकमजोरीको धज्जी उडाउँदै हिड्ने बेला भने नभएको बताए । कांग्रेसले अरुको धज्जी नउडाउने र संयमता राख्ने उनले बताए ।
उपसभापति पौडेलले देशको परिस्थिति सुल्झाउन सत्तापक्ष भन्दा कांग्रेस बढि चिन्तित र प्रयत्नशील रहेको जिकिर समेत गरे । आन्दोलनरत मधेसी मोर्चालाई सीमांकनलाई बटम लाइन होइन, बटममा राखेर सहमतिमा आउन पौडेलले आग्रह गरे ।
१३ औं महाधिवेशनमा आफ्नो जित पक्का रहेको दाबी गर्दै पौडेलले आफू सभापति भएपछि कांग्रेसमा गुट-उपगुटको राजनीति बन्द हुने बताए । पौडेलले भने-मबाट नेता कार्यकर्ताले धेरै अपेक्षा गरेका छन्, मैले उहाहरुको आबश्यकता र अपेक्षा पूरा गर्नेछु ।’
आफूले ‘हेल्दी कम्पिटिसन’ गर्ने भन्दै उनले देशका बिभिन्न भागमा पुग्दा कार्यकर्ताले आफूलाई नै सभापति बनाउन चाहेको पाएको बताए ।