
﻿राजविराज, १५ कार्तिक । पूर्वाञ्चलका विभिन्न जिल्लाहरुमा आइतबार साँझ बेग्लाबेग्लै सवारी दुर्घटनामा परी आठ जना घाइते भएका छन् ।
सप्तरीः पूर्व–पश्चिम राजमार्ग अन्तर्गत भारदह–१ मा साँझ ८ः३० बजे पूर्वबाट पश्चिमतर्फ जाँदै गरेको को२१प २४८९ र विपरित दिशाको को४प ७१९८ नम्बरको मोटरसाइकल ठोक्किदा तीन जना घाइते भएका छन् । घाइतेहरुमा सुनसरी हरिपुर ४ बस्ने प्रशान्त महतो, भारदह ४ बस्ने रजनिश झा र अजय ईशर घाइते भएका छन् । घाइतेहरुको विराटनगरस्थित गोल्डेन अस्पतालमा उपचार भइरहेको छ ।
मोरङः गोबिन्दपुर–७ आनन्द चौकमा साँझ ७ बजे अनटेष्ट मोटरसाइकल दुर्घटना हुँदा मोटरसाइकलमा सवार मोरङ डाईनियाँ–८ बस्ने सन्जु कुमार मण्डल र सोही ठाउँका दिपक मण्डल घाईते भएका छन् । घाइते दुबै जनाको गोल्डेन अस्पतालमा उपचार भइरहेको छ ।
झापाः शनिअर्जुन नगरपालिका ५ मा सोमबार बिहान ३ बजेतिर मे५प ६१५३ नम्बरको मोटरसाइकल दुर्घटना हुँदा खुदुनाबारी १ का समिर क्षेत्री, सोही ठाउँका लोकेश राई र अमृत राई घाइते भएका छन् । घाइते तीनै जनाको बिएनसी अस्पतालमा उपचार भइरहेको छ ।