
﻿मोरङ्ग, ८ पुस । बिगत केही महिनादेखि उर्लाबारी तथा आसपासका क्षेत्रमा मोटरसाइकल चोरीमा संलग्न एघार जनालाई प्रहरीले पक्राउ गरेको छ । उनीहरुको साथबाट चोरी भएको १४ थान मोटरसाइकलसमेत बरामद गरिएको छ ।
पक्राउ पर्नेमा मोरङ मधुमल्लाका सुशन खड्का, ईलाम फुँयापतप्पा ९ का खेम भट्टराई, चुलाचुली–८ का लक्ष्मण गजमेर, चुलाचुली–२ का हंसु भन्ने विशाल शेर्मा, झापा दमक–२ का रोशन पोदार, दमक–१३ का सुनिल श्रेष्ठ, बादल योङया, पाँचथर आङला–७ का पूर्ण सोम्बाहाम्फे लिम्बु, पाँचथर लिम्बा–१ का रामप्रकाश राई, लिम्बा–३ का नविन चेम्जोङ र गुल्मी बडागाँउका गणेश ठकुरी छन् ।
उर्लाबारी तथा आसपासका क्षेत्रबाट मोटरसाइकल चोरी भएको निवेदन परेपछि इलाका प्रहरी कार्यलाय उर्लाबारीका प्रहरी निरीक्षक राजकुमार राई र प्रहरी सहायक निरीक्षक दोर्गाबहादुर पोमुको कमाण्डमा खटिएको टोलीले मोटरसाइकल चोरी गर्ने तथा बिक्रि बितरणमा संलग्नहरुलाई पक्राउ गर्न सफल भएको हो । उनीहरुको साथाट चोरी भएका १४ थान मोटरसाईकल र मोटरसाईकल लक तोड्न प्रयोग हुने औजार एवं उपकरणहरुसहित कटुवा पेस्तोल समेत बरामद गरिएको छ ।
पक्राउ परेका व्यक्तिहरुलाई मोरङ जिल्ला अदालतबाट म्याद थप गरि इलाका प्रहरी कार्यालय उर्लाबारीको हिरासतमा राखी अनुसन्धान कार्य भइरहेको पूर्व क्षेत्रीय प्रहरी कार्यालय बिराटनगरले जनाएको छ ।