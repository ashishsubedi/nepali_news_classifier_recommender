
﻿सुनसरी, १२ असोज । उदयपुर र सुनसरी जिल्लामा खोलामा डुबेर मङ्गलबार दुई जनाको मृत्यु भएको छ ।
उदयपुरको त्रियुगा नगरपालिका–१० स्थित त्रियुगा खोलाले बगाएर मङ्गलबार मानसिक सन्तुलन गुमेका त्रियुगा नगरपालिका–११ बस्ने अन्दाजी ६५ वर्षिय मोहमद दुखी मियाँको मृत्यु भएको छ । मङ्गलबार बिहान उक्त खोला तर्ने क्रममा मियाँलाई खोलाले बगाएको थियो । घटनास्थलमा इलाका प्रहरी कार्यालय जलजलेबाट टोली खटाई घटनास्थल मुचुल्का सम्पन्न गरी घटनाबारे अनुसन्धान शुरु गरिएको जनाएको छ ।
त्यसैगरी सुनसरी खोलामा मङ्गलबार बिहान सुनसरी राजगंज सिनुवारी–१ का ७० वर्षिय लक्ष्मण उरावको शब फेला परेको छ । मियाँ असोज–५ गते गौतमपुर–६ स्थित आफन्त रविलाल उरावको घरमा बिहानको खाना खाई आफ्नो घरतर्फ लागेका थिए । साता दिनसम्म घर नपुगेपछि उरावका आफ्न्तले उनको खोजी गर्दै जाँदा मङ्गलबार बिहान खोलामा उनको शव फेला परेको जनाएको छ । घटनास्थलमा इलाका प्रहरी कार्यालय हरिनगराबाट प्रहरी टोली खटाई घटनाबारे अनुसन्धान शुरु गरेको छ ।