
﻿
३० पुस, काठमाडौं । व्यवस्थापिका संसद्को उद्योग वाणिज्य तथा उपभोक्ता हित सम्बन्ध समितिले खाना पकाउने ग्यासको आपूर्ति बढाउने सबै उपाय लगाउन आपूर्ति मन्त्रालय र सम्बद्ध निकायलाई निर्देशन दिएको छ ।
समितिले अवरोध नरहेका नाकाबाट हुने आयात बढाउन, थप ग्यास बुलेट भाडामा लिन तथा रक्सौलमा रोकिएका बुलेटलाई रि-रुट गर्न निर्देशन दिएको हो ।
जाडो महिनामा २९ हजार मेटि्रक टन ग्याास खपत हुने गरेकामा अहिले मागको करिब २५ प्रतिशत ग्याास मात्र आयात भइरहेको छ ।
समितिको बिहीवार बसेको बैठकले आपूर्ति मन्त्रालयका सचिव विष्णुप्रसाद लम्साल, वाणिज्य विभागका महानिर्देशक शम्भु कोइराला, नेपाल आयल निगमका कार्यकारी निर्देशक गोपालबहादुर खड्का ग्याास उद्योग संघका अध्यक्ष शिवप्रसाद घिमिरे लगायतसाग छलफल गरी ग्याासको आपूर्ति बढाउन निर्देशन दिएको हो ।
बैठकमा नेपाल आयल निगमका कार्यकारी निर्देशक खड्काले साउन महिनामा १६ हजार, भदौमा २० हजार, असोजमा ४ हजार ५ सय, कात्तिक र मंसिरमा ५/५ हजार तथा पुस महिनामा ९ हजार २ सय मेटि्रकटन ग्यास आयात भएको जानकारी दिए ।
उनले जोगबनी, सुनौली लगायतका नाकाबाट आपूर्ति बढाउनका लागि भारतीय आयल निगमलाई पत्राचार गरिसकेको बताए ।
खड्काले रक्सौलमा रोकिएका बुलेटमध्ये ८४ वटा बुलेट रि-रुट गरिसकेको र बााकि १ सय ४३ वटा बुलेट भने रि रुटको प्रक्रियामा रहेको बताए ।
बैठकमा ग्याास उद्योग संघका अध्यक्ष शिवप्रसाद घिमिरेले रि-रुट गरेर आयात गर्न धेरै समय लाग्ने र अहिलेको अभाव कम नहुने बताए ।