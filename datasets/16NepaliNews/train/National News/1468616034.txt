
﻿श्यामसुन्दर पासवान
कञ्चनरुप, ३१ असार ।
राजविराज, ३१ असार । सप्तरीको कञ्चनरुप नगरपालिका–८ स्थित शंकर उच्च माध्यमिक विद्यालय रुपनगरमा जिल्ला सरकारी वकील कार्यालय सप्तरी राजजिराजको आयोजनामा शुक्रवार सरकारी वकीलको जनतासँग सम्वाद कार्यक्रम सम्पन्न भएको छ ।
कार्यक्रममा जिल्ला न्यायाधिवक्ता हरि कुमार पोखरेलको अध्यक्षतामा तथा पूनरावेदन सरकारी वकील कार्यालयका सह–न्यायाधिवक्ता चिरञ्जिवी पराजुलीको प्रमुख आतिथ्यमा कार्यक्रम आयोजना गरिएको हो । कार्यक्रममा बोल्दै पराजुलीले सरकारी वकील जहिले पनि पीडित पक्षको हक हित संरक्षण गर्ने गरेको बताए । सरकारी वकिललाई जनताको वकील भन्नु पर्ने उनले बताए ।
नागरीक समाजको तर्फबाट पूर्व प्रधानाध्यापक तिर्थराज उपाध्याय, ईलाका प्रहरी कार्यालय कञ्चनपुरका प्रहरी निरीक्षक गौरव महत र पुनरावेदन सरकारी वकील सह–न्यायाधिवक्ता पराजुली लगायतले मन्तब्य व्यक्त गरे । पुनरावेदन सरकारी वकील कार्र्यालय उप–न्यायाधिवक्ता पुन्य प्रसाद सापकोटा, उप न्यायाधिवक्ता चन्द्र बहादुुर सिंजाली र नायब सुब्बा उमाकान्त ढकाल लगायतका उपस्थिती रहेको थियो । सो कार्यक्रममा नागरिक समाज, प्रहरी, महिला प्रतिनिधि, विद्यार्थी, शिक्षक, समाजसेवी, वुद्धिजिवी, पार्टी प्रतिनिधि समेतको उपस्थिति रहेको थियो ।