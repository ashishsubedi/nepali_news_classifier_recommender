
﻿
२५ पुस, काठमाडौं । अमेरिकास्थित नेपाली दूताबासमा मेसिन रिडेबल पासपार्ट एमआरपीको प्रत्यक्ष दर्ता प्रणाली सुरु भएको छ ।
नेपाली राजदूत अर्जुनकुमार कार्कीले बासिङ्गटन डिसीमा प्रत्यक्ष दर्ता प्रणालीमा आवेदन दिने कार्यको शुभारम्भ गरे । राजदूत कार्कीले पहिलो सेवाग्राहीका रुपमा धरमपुर ५ झापाका अनुप घिमिरेको फारम सफ्टवेयर प्रणालीमार्फत राहतदानी विभाग काठमाडौं पठाएका हुन् ।
अमेरिकाका लागि नेपाली राजदूत कार्कीले अब राहदानका लागि धेरै समय कुर्नु नपर्ने र तत्काल एमआरपी आवश्यक पर्नेहरुले सहज ढंगबाट सेवा पाउने बताए ।
दूताबासका अनुसार प्रत्यक्ष दर्ता प्रणााली मा एमआरपीका लागि आवेदन दिन चाहने नेपाली नागरिकले हाल प्योग गरिरहेको सक्कल राहदानी, सक्कल नागरिकता, मनी अर्डर र को फोटोसहित दूताबासमा स्वयंम उपस्थित हुनु पर्नेछ । दूताबासका अधिकारीहरुले कागजात रुजु गरेर प्रमाणित गरेपछि मात्र प्रत्यक्ष दर्ता प्रणालीमा फारम भर्ने प्रक्रिया सुरु हुनेछ ।
दूताबासमा स्थापना गरिएको प्रत्यक्ष दर्ता प्रणााली केन्द्रमा आवेदक आफैं उपस्थित भएर फारम भर्नु पर्नेछ र डिजिटल हस्ताक्षर र औठा छाप दिनु पर्नेछ । यसरी भरिएको फारम दूतचाबासले तत्काल राहदानी विभागमा पठाउनेछ र आवेदन फारम स्वीकृत भए नभएको इमेलमार्फत दिइनेछ ।
राजदूत कार्कीका अनुसार छिट्टै न्यूयोर्कस्थित नेपाली महाबाणिज्य दूताबासबाट समेत यो सेवा सुरु गरिनेछ । अमेरिकाको विभिन्न राज्यमा बस्दै आएका नेपाली नागरिकलाई यो प्रविधिबाट सेव पुर्‍याउन दूतबासबाट समय समयमा मोबाइल टोली खटाउने कार्कीर्ले जानकारी दिए ।