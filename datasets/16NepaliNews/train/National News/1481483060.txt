
﻿कपिलवस्तु, २६ मंसिर । संघीय समाजवादी फोरम नेपालको भातृ संस्थाको रुपमा रहेको संघीय प्रेस फोरम नेपाल कपिलवस्तुको ११ सदस्यीय जिल्ला शाखा गठन गरिएको छ ।
फोरम निकट पत्रकारहरुको तौलिहवामा आइतवार सम्पन्न भेलाले रामसेवक यादवको अध्यक्षतामा ११ सदस्यीय नयां कार्य समिति निर्बिरोध चयन गरेको हो । समितिको उपाध्यक्षमा सुष्मा विक, सचिवमा निरहु यादव, कोषाध्यक्ष देवानन्द ठाकुर, सहसचिव सोन कुमारी थारु रहेका छन् । यसै गरी कार्यसमितिका सदस्यहरुमा अंकुश श्रीवास्तव, राघवेन्द्र चौवे, दिलीप कुमार यावद, सोना खटिक र शिव प्रसाद यादव रहेका छन् ।
नव गठित कार्यसमितिका पदाधिकारीहरुलाई संघिय प्रेस फोरमका केन्द्रिय सचिव विजय चाम्लिङ्गले पद तथा गोपनियताको सपथ ग्रहण गराएका छन् । सो अवसरमा बोल्दै पार्टीका मधेस थरुहट प्रदेशका सचिव अब्दुल रसिद खाँ, केन्द्रिय सदस्य ईसरार अहमद खाँ, केन्द्रीय सदस्य सहसराम यादव, संघिय प्रेस फोरमका केन्द्रीय सचिव विजय चाम्लिङ्गलगायतले मन्तव्य व्यक्त गरे ।