
﻿
न्युयोर्क । उपप्रधानमन्त्री तथा परराष्ट्र मन्त्री कमल थापा संयुक्त राष्ट्र संघको बैठकमा सहभागी हुन न्युयोर्क आइपुगेका छन् ।
न्युयोर्कमा  रहँदा थापाले संयुक्त राष्ट्र संघको बैठकलाई सम्बोधन गर्ने छन् । त्यसबाहेक उनले पार्टीका कार्यक्रमहरुमा सहभागिता जनाउने राष्ट्रिय प्रजातन्त्र पार्टी नेपालको विदेशमा रहेका कार्यकर्ताहरुको संगठन प्रवासी नेपाली एकता समाजका संयोजक लोक तिवारीले जानकारी दिए ।
उपप्रधानमन्त्री थापाले शुक्रबार इन्टरनेशनल नेपलिज इभेन्टस् कर्प (नाइन)को आयोजनामा हुने नेपाली नया बर्ष २०७३ को शुभकामना आदानप्रदान कार्यक्रममा सहभागित जनाउने संस्थाका मोहन ज्ञवालीले जानकारी दिए ।
उप प्रधानमन्त्री थापाका साथ भ्रमणदलमा उनकी धर्मपत्नी र परराष्ट्र मन्त्रालयका उपसचिव भरतकुमार रेग्मी छन् ।
मन्त्रीलाई स्वागत गर्न संयुक्त राष्ट्र संघका लागि नेपाली प्रतिनिधि, न्युयोर्क स्थिति नेपाली महावाणिज्यदूतका प्रनिनिधि, एनआरएनका प्रतिनिधि, प्रवासी नेपाली एकता समाजका प्रनिनिधि जोन अफ केनेडी अन्तराष्ट्रिय विमानस्थल पुगेका थिए ।