
﻿काठमाडौँ, सरकारको आव्हानमा मधेसी दलहरु आज वार्तामा बस्ने भएका छन् । यसअघि मंगलबार दिनभरजसो नै आन्तरिक छलफल र गृहकार्यमा व्यस्त रहेको मधेसी वार्ता टोलीले आजबाट औपचारिक वार्ता थाल्ने स्रोतको भनाई छ । मधेसी जनअधिकार फोरम लोकतान्त्रिकका अध्यक्ष विजयकुमार गच्छदारले तराई मधेस लोकतान्त्रिक पार्टीका अध्यक्ष महन्थ ठाकूरलगायतसँग भेट गरी सरकारसँगको वार्ताको तयारी र रणनीतबारे छलफल गरेका छन् ।

सरकार र आन्दोलनकारी मधेस केन्द्रित दलहरुबीच वार्ताको वातावरण बनाउन गच्छदार सक्रिय देखिएका छन्। उनले मधेस केन्& द्रित दलका नेताहरु र तीन दलका नेताहरुसँग अलगअलग भेटवार्ता गरेर वार्ता वातावरण बनाउन कोसिस गरिरहेका छन्। वार्ताको तयारी तथा एजेन्डाबारे छलफल गर्न हिजो अपरान्ह मधेस केन्द्रित दलहरुको बैठक सिंहदरबारमा बसेको थियो ।
