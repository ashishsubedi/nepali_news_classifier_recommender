
﻿काठमाण्डु, नवनियुक्त प्रधानमन्त्री केपी शर्मा ओलीले राष्ट्रपति रामवरण यादवसँग मंगलबार शिष्टाचार भेट गरेका छन् ।प्रधानमन्त्री पदको सपथ लिएको एक दिनपछि ओली राष्ट्रपति भेट्न पहिलोपटक शीतल निवास पुगेका हुन् ।भेटमा संविधान कार्यान्यवनको चुनौती, मधेस आन्दोलन, भारतीय नाकाबन्दी लगायत विषयमा कुरा भएको प्रधानमन्त्रीको निजी सचिवालयले जनाएको छ ।

श्रोतका अनुसार राष्ट्रपति यादवले संक्रमणकालमा आफूलाई निरन्तरता दिनुपर्ने आसयसहित हटाउन लागिएकामा ओलीसँग असन्तुष्टि जनाएका थिए । संविधान निर्माण प्रक्रियामा असन्तुष्ट यादवले यसअघि पनि राष्ट्रपतिमा निरन्तरता दिन नेताहरुलाई दबाब दिएका थिए । नयाँ संविधानको व्यवस्थाअनुसार आगामी कात्तिक दोश्रो साता नयाँ राष्ट्रपतिका लागि संसदमा निर्वाचन हुनेछ । 
