
﻿त्रिपाल घोटाला प्रकरण
काठमाडौं/ अख्तियार दुरुपयोग अनुसन्धान आयोगले सहरी विकास मन्त्रालयका तत्कालीन सचिव अर्जुनकुमार कार्की र सहसचिव वासुदेव गुरागाईंलगायत पाँच अधिकारीमाथि विभागीय कारबाही गर्न सरकारलाई निर्देशन दिएको छ ।
सचिव कार्कीसहित सहरी विकास तथा भवन निर्माण विभागका तत्कालीन महानिर्देशक शम्भु केसी, सिडिई निलमकुमार डंगोल र प्रमुख लेखा नियन्त्रक नारायण निरौलालाई विभागीय कारबाही गर्न निर्देशन दिइएको अख्तियार दुरुपयोग अनुसन्धान आयोगले जनाएको छ ।पदीय कर्तव्य भुलेको आरोप
भूकम्पपछि पीडितलाई राहत वितरण गर्ने क्रममा त्रिपाल खरिद गर्दा गुणस्तरहीन त्रिपाल खरिद गरी पदीय कर्तव्य पालना नगरेको भन्दै उनीहरूमाथि विभागीय कारबाही गर्न निर्देशन दिइएको आयोगले जनाएको छ ।त्रिपालको गुणस्तर न्यून पाइयो : अख्तियार
अख्तियारका अनुसार सहरी विकास मन्त्रालयबाट २० वैशाख ०७२ पछि खरिद गरिएका त्रिपालको गुणस्तर न्यून पाइएको छ । बानियाँ ट्रेडर्स, हिमशिखर सप्लाइ एन्ड ट्रेडर्स, एसपी इन्टरप्राइजेज, रक्की इन्टरप्राइजेज, र बाबा इन्टरप्राइजेजले आपूर्ति गरेको ११ करोडभन्दा बढी रकमको त्रिपाल कम गुणस्तरको रहेको परीक्षण प्रतिवेदनबाट पुष्टि भएको अख्तियारले जनाएको छ ।