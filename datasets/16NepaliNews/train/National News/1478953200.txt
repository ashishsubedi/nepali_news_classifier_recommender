
﻿२७ कार्तिक, भैरहवा । आर्थिक अभावका कारण मृत्युसगँ जुधिरहेकी रोल्पा थबाङ ८ की सुनकुमारी नेपालीको उपचारको लागि एक महिलाले एक लाख रुपैयाँ सहयोग गरेकी छिन् ।
काठमाडौँ महाराजगंजकी पर्यटन व्यवसायी तथा समाजसेवी बन्दिनिमा शेर्पाले नेपालीको उपचारको लागि एक लाख रुपैयाँ सहयोग गरेकी हुन् ।
शर्माले शुक्रबार नेपालीको उपचारको लागि आफूलाई एक लाख रुपैयाँ हसान्तरण गरेको उपराष्ट्रपति नन्दबहादुर पुनका पुत्र एवं विद्यार्थी नेता दिपेश पुनले जनाएका छन् ।
बन्दिनिमा शेर्पा
नेपालीको उपचारको लागि पुनले आर्थिक सहयोग संकलनमा सहयोग गरिरहेका छन् । उनले विरामीको उपचारको सहजताको लागि विभिन्न निकाय मार्फत समेत पहल गरिरहेका छन् ।
पुनले शनिवार भैरहवामा आएर सुनकुमारीको स्वास्थ्य अवस्थाबारे अस्पतालमा पुगेर जानकारी लिने र संकलन गरेको रकम सुनकुमारीको उपचारको जिम्मा लिएको भैरहवाका पत्रकारहरुको संस्था लुम्बिनी प्रेस क्लबलाई हसान्तरण गर्ने कार्यक्रम रहेको क्लबका कोषाध्यक्ष कमल रायमाझीले जानकारी दिए ।
आफ्नै पतिबाट मरणसन्न हुने गरी कुटिएकी नेपालीको भैरहवाको युनिभर्सल कलेज अफ मेडिकल साइन्सेसको आइसियु कक्षमा अर्धचेत अवस्थामा उपचार भइरहेको छ ।