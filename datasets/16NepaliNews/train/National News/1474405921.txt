
﻿राजविराज, ४ असोज । नेपाल विद्युत प्राधिकरण वितरण केन्द्र राजविराज र नेपाल प्रहरीको संयुक्त टोलीले विद्युत हुकिङ्ग गर्ने ९ जनालाई पक्राउ गरेको छ ।
संयुक्त टोलीले अनियन्त्रित हुकिङ्ग प्रयोग गरी विद्युत चोरी गरी उपभोग गर्दै गरेको अबस्थामा उनीहरुलाई पक्राउ गरेको हो । सप्तरीको शम्भुनाथ–२ का अनसारुल, मलेकपुर–६ का सञ्जय कुमार यादव, मलेकपुर ६ का तिलेश्वर यादव, मलेकपुर–६ का गंगाराम यादव, रायपुर ३ का रामु साह, खोक्सर–३ का अनिल साह, कटैया–१ का लिलाकान्त माझी, रायपुर २ का देबी मण्डल, शम्भुनाथ नगरपालिका–२ का मो.अफरोज र हर्दिया–७ का छोटेलाल चौधरीलाई संयुक्त टोलीले पक्राउ गरेको छ ।
विभिन्न स्थानबाट पानी तान्ने मोटर १० थान, फ्यान १ थान, अन्दाजी २ हजार मिटर तार समेत बरामद गरिएको छ । पक्राउ परेकाहरुलाई नियन्त्रणमा लिएर विद्युत ऐन अन्तर्गत कार्बाही हुने जिल्ला प्रहरी कार्यालय सप्तरीका प्रहरी नायव उपरीक्षक दानबहादुर कार्कीले जानकारी दिएका छन् ।