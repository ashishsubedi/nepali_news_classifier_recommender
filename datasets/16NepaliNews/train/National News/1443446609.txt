
﻿एकीकृत माओवादीको केन्द्रीय समिति बैठक आज पनि बस्दै छ । आजको बैठकमा अध्यक्ष पुष्पकमल दाहालले पार्टीको भावी कार्ययोजना सम्बन्धी प्रस्ताव पेश गर्दैछन् ।संविधानसभाबाट संविधान निर्माणको कार्यभार पुरा भएको अवस्थामा अध्यक्ष दाहालले नेताहरुको कार्यविभाजन सहित पार्टीको आगामी कार्ययोजना पेश गर्ने बताइएको छ । यसअघि हिजोको बैठकमा नेता बाबुराम भट्टराईको पार्टी परित्यागबारे छलफल भएको थियो ।

बैठकले पार्टी परित्याग गर्ने नेता भट्टराईको निर्णय गलत भएको निष्कर्ष निकाल्दै निर्णय पुनरावलोकन गर्न भट्टराईलाई आग्रह गरेको थियो । हिजोको बैठकमा भट्टराई पक्षधर मानिने सचिव टोपबहादुर रायमाझी, देवेन्द्र पौडेल, वामदेव क्षेत्री, हेमराज भण्डारी लगायत नेता सहभागि भएपनि मधेसबाट प्रतिनिधीत्व गर्ने प्रभु साह, रामचन्द्र झा, रामरिझन यादव, रामकुमार शर्मा लगायत नेताहरु भने अनुपस्थित थिए ।
