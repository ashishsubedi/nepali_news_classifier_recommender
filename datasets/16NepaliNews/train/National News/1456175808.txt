
﻿राजविराज, १० फागुन । नेपाली काँग्रेस सप्तरीको सोमवार जिल्ला अधिवेशन सम्पन्न भएको छ ।
(प्रजातान्त्रिक समूह) बाट वर्तमान सभापति दिनेश कुमार यादव र संस्थापन पक्षबाट रामदेव साहको प्यानल बीच प्रतिस्पर्धा हुने भएको छ । राजविराज स्थित  केशो अनिरुद्धवति माध्यमिक विद्यालय सम्पन्न निर्वाचनमा नयाँ नेतृत्वका लागि विभिन्न गाउँ, नगर र क्षेत्रबाट निर्वाचित भएर आएकाहरुले मतदान गरेका छन् ।
कुल १ हजार १ सय ८२ मतदाता रहेको निर्वाचनमा १ हजार १ सय ६२ मत खसेको जनााइएको छ । प्राप्त जानकारी अनुसार क्षेत्र नम्वर १ मा १ सय ८९ मतदाता रहेकोमा १ सय ८४ जनाले मतदान गरेका छन् ।
क्षेत्र नम्वर–२ मा २ सय ६ मतदातामध्ये २ सय ४, क्षेत्र नम्वर ३ मा २ सय ९ मध्ये २ सय ५ जनाले मतदान गरेका छन् । यसैगरी क्षेत्र ४ मा १ सय ८८ मतदाता रहेकोमा शत प्रतिशत मतदान भएको छ भने क्षेत्र नम्वर– ६ मा २ सय २५ मतदाता मध्ये २ सय १९ जनाले मतदान गरेका छन् ।
मतगणना कार्य अवेर बेलुका शुरु भएकाले परिणाम भने मंगलवार विहानसम्म मात्र आउने जनाइएको छ ।