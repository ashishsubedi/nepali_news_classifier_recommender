
﻿५ चैत, काठमाडौं । संयुक्त राष्ट्र सङ्घका महासचिव बान की मुनले नेपाल आउन इच्छा देखाएका छन् । जेठमा हुने अन्तर्राष्ट्रिय बौद्ध सम्मेलनका लागि उनलार्इ निम्तो दिइएको छ ।

अमेरिकाको साताव्यापी भ्रमण सकेर स्वदेश फर्किएका संस्कृति,पर्यटन तथा नागरिक उड्डयनमन्त्री आनन्दप्रसाद पोखरेलले बुद्धजयन्तीका अवसरमा आयोजना गर्न लागिएको अन्तर्राष्ट्रिय बौद्ध सम्मेलनमा महासचिव बानलाई निम्तो दिइएको ताए ।
नेपालमा दुई हजार ५६०औँ अन्तर्राष्ट्रिय बौद्ध सम्मेलन आगामी जेठ ६, ७ र ८ गते हुँदैछ । मन्त्री पोखरेल र मुनबीच चैत ३ गते भेट भएको थियो ।
राष्ट्र सङ्घका महासचिव बानले यसअघि पनि आफू लुम्बिनी पुगेको र लुम्बिनीको  विकास, गुरुयोजनाबारे चासो र जिज्ञासा राख्नुभएको मन्त्री पोखरेलले जानकारी दिए ।
 भेटमा महासचिव मुनले नेपालको शान्ति प्रक्रिया र  संविधान जारी भएपछि नेपालको स्थितिका बारेमा चासो व्यक्त गर्दै शान्ति प्रक्रियामा आफूले पुर्याएको योगदानका बारेमा पनि स्मरण गरेको मन्त्री पोखरेलले जानकारी दिए । रासस