
﻿राजविराज, १३ कार्तिक । सप्तरीको हनुमाननगर योगिनीमाई नगरपालिका–१ बाट शुक्रबार ६ किलो लागुऔषध गाँजासहित दुई जना पक्राउ परेका छन् ।
पक्राउ पर्नेमा हनुमाननगर योगिनीमाई नगरपालिका १ का लालु यादव र भारत सुपौल ग्राम पञ्चायत देवीपुर बस्ने धनराज मुखिया छन् । जिल्ला प्रहरी कार्यालय सप्तरीबाट खटिएको टोलीले विशेष सुचनाका आधारमा साँझ १७.३० बजे हनुमाननगर योगिनीमाई–१ स्थित माछा फारममा रहेको कटेरोबाट लुकाई राखेको अवस्थामा सो परिमाणको गाँजा बरामद गरेको हो । बरामद गरिएको लागुऔषधसहित दुबै जनालाई आवश्यक अनुसन्धान तथा कारवाहीकालागी जिल्ला प्रहरी कार्यालयमा राखिएको छ ।