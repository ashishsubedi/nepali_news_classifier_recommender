
﻿
२० असोज,विराटनगर । मधेसी जनअधिकार फोरम लोकतान्त्रिकका अध्यक्ष विजयकुमार गच्छदारले मधेसी दलले उठाएको संविधान संशोधनको मागलाई सरकारले तत्काल सम्वोधन गर्नुपर्ने वताएका छन् ।
संविधान संशोधन प्रकृया लम्बिएको भन्दै गच्छदारले संविधान संशोधन प्रकृया चाँडो गर्न सरकारलाई आग्रह गरे । उनले भने ‘मधेसवादी दलले उठाएको कति मागलाई सम्वोधन गर्न सकिन्छ त्यसको छिनोफानो छट पर्वअघिनै हुनुपर्छ अन्याथा स्थानीय निकायको चुनाव तोकिएकै समयमा हुन सक्दैन ।’
विराटनगर विमानस्थलमा सञ्चारकर्मीसँगको कुराकानीमा अध्यक्ष गच्छदारले प्रधानमन्त्रीले संविधान संशोधन आगामी २०७४ साल चैत ७ गते भित्रै गरिसक्नुपर्ने वाध्यतमक अवस्थामा दलहरु एक नभइ सम्भव नहुने बताए ।
संविधान जारी भएपछि संविधानले दिएको धेरै कार्याभार पूरा गर्न अहिले राष्ट्रिय वाध्यत्मक जिम्मेवारी दलहरुको अघिल्लतिर रहेको भन्दै गच्छदारले यी कार्यभार पूरा गर्न मुख्य चारदलसहित सवै दल एक ठाउमा उभिन आवश्यक रहेकोमा जोड दिए ।
उनले भने, ‘विगतमा ठूला दलहरुले जेजति गल्ती गरे त्यसलाई आत्माआलोचना गरेर अव ठूलो छातीसहित प्रमुख ठूलादलहरु राष्ट्रिय समस्या हलगर्न अग्रसर हुनुपर्छ ।’