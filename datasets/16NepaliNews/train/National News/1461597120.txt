
﻿१३ वैशाख, काठमाडौं । प्रधानमन्त्री केपी शर्मा ओलीले भूकम्पपछिको पुनर्निर्माण प्रक्रिया ढिलाइ हुनुमा नेपाली कांग्रेस जिम्मेबार रहेको आरोप लगाएका छन् ।
सोमबार राजधानीमा अायोजित एक कार्यक्रममा प्रधानमन्त्री ओलीले नेपाली कांग्रेसको अवरोधका कारण सरकारले भूकम्पपछिको पुनर्निर्माण प्रक्रिया सुरु गर्न ढिलाई भएको दावी गरे ।
कार्यक्रममा प्रधानमन्त्रीले भने- ‘भूकम्पपछिको ६ महिना सरकारको नेतृत्व गरेको कांग्रेसले केहि काम नगरेर सक्यो, त्यसपछिको ३ महिना पुनर्निर्माण प्राधिकरण बन्न नदिएर संसद्मा लफडा गर्‍यो ।’
नेपाली कांग्रेससँग आक्रोशित देखिएका प्रधानमन्त्रीले कांग्रेसले दाताहरुसँग पनि भूकम्पको एक एक क्षतिको रिपोर्ट आएपछि मात्र पुनर्निर्माण सुरु गर्ने सम्झौता गरेकाले पुनर्निर्माण ढिला भएको बताए । उनले भने-‘कांग्रेसको सम्झौता अनुसार काम गर्ने हो भने अवको ३/४ बर्षमा छाप्रापनि बन्दैनन् ।’
उनले थपे-‘अब यो सरकार कांग्रेसले गरेको त्यो सम्झौतालाई उल्टाएर अघि बढ्ने निश्चय गरेको छ । ढुक्क हुनुस् घर बन्न सुरु हुन्छ ।’
प्रधानमन्त्री ओलीले आफ्नो पहिलो प्राथमिकता पुनर्निर्माण भएको पनि प्रष्ट पारे । सरकारले जनताकोचाहना अनुसार काम गर्ने दावी गर्दै प्रधानमन्त्रीले भने-‘मेरो आलोचकहरुप्रति मलाई यत्तिमात्र भन्नु छ कि, एउटा हिन्दी गीतमा भनेजस्तै ‘देख्ते रहियो’