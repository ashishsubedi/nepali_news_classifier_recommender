
﻿२३ कात्तिक, काठमाडौं । अमेरिका आफ्नो नयाँ राष्ट्रपति चयनको नजिक छ । र, यो पटक अमेरिकी जनतासामू पहिलो महिला राष्ट्रपति छनौट गरेर इचिहास रच्ने मौका छ ।
डेमोक्रेटिक पार्टीृकी उम्मेदवार हिलरी क्लिन्टन राष्ट्रपति बन्ने सम्भावना बढी रहेको विभिन्न मत सर्वेक्षणहरुले देखाएको छ । उनी रिपब्लिकन उम्मेदवार डोनाल्ड ट्रम्प भन्दा अगाडि देखिएकी छन् ।
तर, आज भन्दा करिव ४० वर्ष पहिल्यै एक महिलाले झण्डै यो इतिहास बनाएकी थिइन् । उनलाई भाग्यले साथ दिएन ।
उनी हुन् शर्ली चिसोल्म । यो यस्तो नाम हो, जसले अमेरिकी इतिहासमा खास स्थान बनाएको छ । तर, धेरै चर्चा हुँदैन ।
सन् १९६८ मा अमेरिकी कांग्रेसका लागि चयन भएकी पहिलो अफ्रिकी अमेरिकी महिला बनेकी थिएन् । १९६९ देखि १९८३ को बीतमा उनले न्यूयोर्कको प्रतिनिधित्व गरिन् ।
यहि क्रममा उनी १९७२ मा अमेरिकी राष्ट्रपति पदका लागि कुनै पनि ठूलो पार्टीको तर्फबाट नोमिनेसनमा पर्ने पहिलो अश्वेत उम्मेदवार बनिन् । उनी डेमोक्रेटिक पार्टीको नोसिनेसनमा परेकी थिइन् ।
तर, उम्मेदवार बन्न सकिनन् । त्यो वर्ष डेमोक्रेटिक पार्टीका रिचार्ड निक्सन उम्मेदवार बने र उनी नै राष्ट्रपति बने ।
शर्ली चिसोल्मको २००५ जनवरी १ मा निधन भयो । २०१५ मा उनलाई मरनोपरन्तन प्रेजिडेन्शियल मेडल अफ फ्रिडमबाट सम्मान गरिएको थियो ।