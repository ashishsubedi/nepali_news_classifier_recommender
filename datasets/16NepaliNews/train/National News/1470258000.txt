
﻿
१९ साउन, चितवन । मुलुकको ३९ औ प्रधानमन्त्री पुष्पकमल दाहाल प्रचण्ड निर्वाचित भएपछि गृह जिल्लाको तीन ठाउँमा दिप प्रज्वलन गर्दै खुसीयाली मनाइएको छ ।
प्रचण्ड प्रधानमन्त्री बनेकोमा खुसीयाली मनाइएको माओवादी चितवनकी प्रवक्ता संगीता भट्टराईले जानकारी दिइन् । उनका अनुसार भरतपुर चौविकोठी, पश्चिम चितवनको प्रचण्ड गाउँ शिवनगर र पूर्वी चितवनको रत्ननगरमा स्थानीयसहित नेता कार्यकर्ताहरुले दिपावली गरेका थिए ।
कास्कीको ढिकुरपोखरीमा जन्मिएका प्रचण्ड २०१९ सालदेखि चितवनमा बस्दै आएका थिए । बसाईसरी चितवन आएपछि चितवन बस्दै आएकाले प्रचण्डको गृहजिल्ला चितवन बनेको हो ।
शिवनगरस्थित नारायणी विद्यामन्दीरबाट उनले एसएलसी उर्तिण गरेका थिए । २०३१ सालदेखि ०३६ सालसम्म चितवनको रामपुर कृषि क्याम्पसमा कृषिमा बीएस्सी गरेका थिए ।
०२९ सालमा उनले शिवनगरमा शिक्षकका रुपमा कार्यरत थिए । उनी ०३६ सालमा चितवन जिल्ला कमिटी सदस्य थिए । प्रधानमन्त्री प्रचण्डका राजनितिक गुरु खम्बासिहं कुवंर ‘काजी बा’ समेत चौविसकोठीको दिपावली कार्यक्रममा सहभागी भए ।
काजी बाले भने, ‘पहिला प्रधानमन्त्री हुँदा जनताको धेरै माग पुरा गर्न पाहुनुभएको थिएन् । अब ति सबै अधुरा कामसगै देशलाई नयाँ क्रान्तितर्फ उन्मुख गरुन ।’
साथै गरिब निमुखा जनजातिको कल्याण हुने काम गर्न आग्रह गरेका थिए