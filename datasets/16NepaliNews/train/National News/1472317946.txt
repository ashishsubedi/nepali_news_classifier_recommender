
﻿बारा, ११ भदौ । अनिल वर्माको अध्यक्षतामा प्रेस मञ्च नेपालको १४ सदसीय बारा जिल्ला समिति गठन गरिएको छ ।
मञ्चका केन्द्रीय अध्यक्ष संतोष पटेलको सभापतित्व एवम् सदभावना पार्टीका केन्द्रीय सदस्य रामबाबु साहको प्रमुख आतिथ्यमा सम्पन्न भेलाले समिति गठन गरेको हो । बाराको सदरमुकाम कलैया स्थित देवकीलाल धर्मशालामा जिल्लाका क्रियाशिल सञ्चारकर्मीहरुको उपस्थितिमा सर्वसहमतिबाट अध्यक्षमा अनिल वर्मा ,उपाध्यक्ष साबिर अंसारी, सचिव राजु साह, सह सचिव रामबाबु गुप्ता, प्रवक्ता सञ्जु कुमार राम, कोषाध्यक्ष रेम्बो गुप्ता, कार्यसमिती सदस्यहरुमा महेश कुशवाहा, अमरेश कुमार पाण्डे, गजेन्द्र कुशवाहा, रुपेश साह, मोहनलाल पंडित, केन्द्रीय प्रतिनिधी प्रवेश चौधरीलाई सर्व सहमतिले चयन गरिएको छ ।
नव गठित समितीलाई शुभकामना एवं बधाइ दिदै प्रेस मञ्चका केन्द्रीय अध्यक्ष सन्तोष पटेलले समाजमा रहेका विकृतीलाई उजागर गर्नुको साथै मधेस मुद्दामा क्रियाशिल रुपले कलम चलाउने बिषयमा जोड दिए । कार्यक्रममा सदभावना पार्टी बाराका उपाध्यक्ष किसुन प्रसाद यादव, सचिव अहमद आलम, महिला मञ्च बारा अध्यक्ष सायराबानो, युवा मंचका केन्द्रीय सदस्य लालबाबु यादव, बारा जिल्ला सचिव राहुल कुशवाहा लगायतकाले शुभकामना मन्तव्य व्यक्त गरे । शिक्षक मञ्च बाराका अध्यक्ष अजय तिवारीले सहजीकरण एवं स्वास्थ्यकर्मी मञ्च बाराका अध्यक्ष रामदिनेश ठाकुरले स्वागत मन्तव्य व्यक्त गरे ।