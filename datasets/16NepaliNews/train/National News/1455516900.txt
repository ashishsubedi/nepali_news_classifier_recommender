
﻿फाइल तस्वीर
३ फागुन, बैतडी। बैतडीको दुर्गम तल्लोस्वराड क्षेत्रमा पर्ने गिरेगडा गाविसमा रहेको नेपाल टेलिकमको टावरमा चट््याङले क्षति गर्दा स्थानीय सेवाग्राहीलाई समस्या भएको छ ।
दुर्गम क्षेत्रका जनतालाई लक्षित गरी सञ्चालनमा रहेको टावरले काम गर्न छोडेपछि तल्लो स्वराड क्षेत्रका गिरेगडा, रोडिदेवल, आमचोरालगायतका गाविसका सेवाग्राहीलाई समस्या भएको हो ।
अहिले उक्त क्षेत्रमा रहेको टावरले काम गर्न छोडेपछि त्यस क्षेत्रका स्थानीयवासी भारतीय मोबाइलबाट महँगोमा फोन गर्न बाध्य भएको स्थानीय बासिन्दा जगदिश भट्टले बताए । उनले  “नेपाली मोबाइलले काम नगर्दा आफूहरु भारतीय मोबाइल प्रयोग गर्न बाध्य भएका छौँ” ।
नेपाल टेलिकम कार्यालय बैतडीले भने चट्याङका कारण अवरुद्ध भएको सेवालाई छिट्टै सुचारु गरिने जनाएको छ । माघ २५ गते राति परेको चट्याङका कारण बैतडीका नेपाल टेलिकमका अधिकांश टावरमा क्षति पुगेको थियो ।