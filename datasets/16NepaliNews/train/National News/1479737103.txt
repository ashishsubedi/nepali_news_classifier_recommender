
﻿सुनसरी, ६ मंसिर । पूर्व पश्चिम राजमार्ग अन्तर्गत सुनसरीको मधेसा–९ मा सोमबार बिहान ५ बजे माइक्रोले मोटरसाइकललाई ठक्कर दिँदा दुई जना घाइते भएका छन् ।
पश्चिमबाट पुर्वतर्फ आउँदै गरेको ना १ ज ६१७१ नम्बरको माईक्रो बसले विपरित दिशाबाट जादै गरेको को १० प ६६७९ नम्बरको मोटरसाइकललाई ठक्कर दिंदा मोटरसाइकलका चालक सुनसरी भरौल–३ का गुनिलाल धामी गम्भिर तथा पछाडि सवार सोही गाविस ४ का सर्किया धामी सामान्य घाइते भएका छन् । घाइते दुबै जनाको इनरूवा अस्पतालमा उपचार भइरहेको छ ।
ठक्कर दिने माइक्रो प्रहरी कार्यालयमा राखिएको छ भने चालक फरार भएकाले खोजी कार्य भइरहेको छ ।