
﻿युरोकप २०१६ अन्तर्गत ५० खेल सकिएका छन् । अब आइतबार प्रतियोगिताको ५१औा खेलले विजेताको टुंगो लगाउनेछ । जहाँ आयोजक फ्रान्स र पोर्चुगल भिड्दै छन् । एक खेल बाँकी छादा अहिलेसम्म एक सय सात गोल भएको छ । जुन प्रतिखेल औसत २.७ गोल हो । जारी युरोकपमा प्रत्येक ४३ मिनेटमा एक गोल हुने गरेको छ । सबै खेलमा खेलाडीहरू गोल गर्नका लागि तीव्र गतिमा दौडने गरेका छन् ।
जारी युरोकपमा सबैभन्दा तीव्र गतिमा दौडने खेलाडी फ्रान्सका किंग्सले कोम्यान हुन् । २० वर्षीय कोम्यान पहिलो रोजाइमा परेका छैनन् । मिडफिल्डरमा उदयीमान खेलाडी कोलम्यानले जारी युरोकपमा ३२.८ कोलोमिटर प्रतिघन्टामा दौडिएर रेकर्ड बनाएका छन् ।
कोम्यानले पछिल्लोपटक आइसल्यान्डविरुद्ध खेले । जर्मनीविरुद्धको सेमिफाइनलमा भने उनले मौका पाएनन् । जर्मन म्युनिखमा आबद्ध भए पनि उनी लोनमा इटालियन च्याम्पियन युभेन्ट्सबाट व्यावसायिक खेल खेल्दै आएका छन् । उनले फ्रान्सका लागि १० क्याप जितेर एक अन्तर्राष्ट्रिय गोल गर्न सफल भएका छन् ।
कोम्यानपछि तीव्र गतिमा दौडने खेलाडी हुन्, बेल्जियमका यानिक कारास्को । बेल्जियमका युवा मिडफिल्डर कारास्को युरोकपमा ३२.३ किलोमिटर प्रतिघन्टाको औसतमा दौडिए । यस्तै स्विडेनका जोहानसन ३२.१ किलोमिटर प्रतिघन्टामा दौडिए । उनी स्विडेका युवा खेलाडी हुन् ।