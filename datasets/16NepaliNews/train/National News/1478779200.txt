
﻿ 
विप्लव माओवादीका कार्यकर्ताहरुलाई पक्रेर भ्यानमा हाल्दै प्रहरी
२५ कात्तिक, रुपन्देही । विप्लव माओवादीका २१ जना कार्यकर्ताहरुलाई बुटवलबाट प्रहरीले पक्राउ गरेको छ । पक्राउ पर्नेहरुमा रुपन्देही जिल्ला सेक्रेटरी शरद ओलीलगायत छन् ।
विहीबार विहान अस्पताल लाइनमा चक्काजाम गराउन खोजेकाले उनीहरुलाई नियन्त्रणमा लिइएको प्रहरी नायव उपरीक्षक मुकुन्द मरासिनीले अनलाइनखबरलाई जानकारी दिए ।
विप्लव माओवादीका रुपन्देही जिल्ला सेक्रेटरी शरद ओली (निलो हाफ ज्याकेटमा) गिरफ्तारी दिँदै ।
उनीहरु बिहान १० बजे १ घण्टा चक्काजाम गर्न भन्दै पार्टीको झण्डासहित सडकमा उत्रिएका थिए । सडकमा आएकाहरुलाई ईलाका प्रहरी कार्यालय बुटवलको टोलीले पक्राउ गरी भ्यानमा राखेर इलाका प्रहरी कार्यालयमा पुर्‍याएको थियो ।
प्रहरीले काठमाडौं, चितवन र पोखराबाट पनि विप्लव माओवादीका कार्यकर्ताहरुलाई पक्राउ गरेको छ ।