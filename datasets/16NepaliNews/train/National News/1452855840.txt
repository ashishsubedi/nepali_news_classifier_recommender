
﻿
१ माघ, काठमाडौं । प्रधानमन्त्री केपी शर्मा ओलीले घरघरमा ग्यासको पाइप पुर्‍याउने, एक वर्षभित्र लोडसेडिङ अन्त्य गर्ने आफ्नो घोषणालार्इ हँसीमजाकमा नउडाउन सबैसित आग्रह गरेका छन् ।
‘कार्डियोलोजी एन्ड क्रिटिकल केयर’ नामक पुस्तक विमोचन कार्यक्रममा प्रधानमन्त्रीले भने-म जति दिन प्रधानमन्त्री पदमा रहन्छु, ती कार्य पूरा गर्न मेरो  प्राथमिकतामा रहन्छ । कुरा काट्नेहरु काटिरहन्छन् तर म पछाडि फर्किन्नँ । ती कार्य पूरा गरेरै छाड्छु ।
फोटो ठड्याउन मात्र सिंहदरबार गएको भन्दै उनले भूकम्प र अघोषित नाकाबन्दीले थिलथिलो भएको जनताको जीवनस्तरलाई माथि उकास्ने आफ्नो ध्येय रहेको बताए । आफूलाई केहीको पनि लोभ नभएको बताउँदै उनले भने, देश र जनताकै चिन्ता मात्र मलाई छ ।’
प्रधानमन्त्री ओलीले चिकित्सा शिक्षा र सेवालाई थप सर्वसुलभ बनाउन सरकारले ध्यान दिएको समेत बताएका छन् ।
‘कार्डियोलोजी एन्ड क्रिटिकल केयर’ पुस्तक वरिष्ठ हृदयरोग विशेषज्ञ (कार्डियोलोजिस्ट) प्रा डा अरुण साय्मीको प्रमुख लेखनमा डा  हेमन्त श्रेष्ठ र डा सूर्य देवकोटाले प्रकाशनमा ल्याएका हुन् । रासस
