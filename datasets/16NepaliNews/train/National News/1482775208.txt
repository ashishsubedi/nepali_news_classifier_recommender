
﻿वीरगन्ज, ११ पुस । संघीय समाजवादी फोरम नेपालका उपाध्यक्ष एवम सभासद लालबाबु राउत गदीले मधेशको विकासकालागि महिलाहरु शिक्षित र जागरुक हुनुपर्ने आवश्कता औंल्याएका छन् ।
पर्साको बगही गाविसमा पार्टीको गाउँ समिति विस्तार कार्यक्रममा नेता गदीले यस्तो कुरा बताएका हुन् । मधेशको विकासकोलागि महिलाहरु शिक्षित तथा अधिकारकोलागि जागरुकताको समेत आवश्यकता औंल्याए । पुरुषहरुसँग काँधमा काँध मिलाएर महिलाहरु अगाडि बढन थालेपछि मात्रै मधेसको बिकास हुने बताए ।
कार्यक्रमका बिशिष्ट अतिथि पार्टीका जिल्ला सभापति प्रदिप यादवले आफ्नो धर्म संस्कृती तथा भुमि बचाउन जसरी भारतको झाँसीकी रानी लक्ष्मीबाइले तलवार उठाएर लडाइ गरेकी थिइन् त्यसरी नै आफ्नो अधिकारकोलागि मधेसका महिलाहरु शसक्त आन्दोलन गर्नुपर्ने बताए । अध्यक्ष यादवले मधेसको आन्दोनल जारी रहेको बताउदै अब हुने आरपारको लडाइमा घरघरबाट मधेसी महिलाहरुलाई आन्दोलनमा आउन अनुरोध समेत गरे ।
महिला फोरम बगहीका अध्यक्ष कलावती देवीको अध्यक्षतामा आयोजित गाउँ समिती विस्तार कार्यक्रममा जिल्ला सदस्य जयनारायण पटेल, देवनाथ राउत कुर्मी, मुन्न तिवारी लगायतका स्थानिय नेताहरुले मन्तव्य व्यक्त गरे ।