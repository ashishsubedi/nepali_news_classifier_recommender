
﻿वीरगञ्ज, ४ असोज । गाउँपालिका नगरपालिका तथा विशेष संरक्षित वा स्वायत क्षेत्रको संख्या तथा सिमाना स्थानिय तह पुर्नसंरचना प्रविधिक सहयोग समितिद्वारा तयार पारिएको प्रारम्भिक नक्साकनको मधेशी नेताहरुले खुलेर बिरोध गरेका छन ।
स्थानिय विकास कार्यालय पर्साको सभाकक्षमा भएको मधेश दलहरु बीचको छलफलमा कार्यक्रममा बोल्दै संघीय समाजवादी फोरम नेपाल पर्साका अध्यक्ष प्रदिप यादवले गाउँपालिका, नगरपालिका तथा विशेष संरक्षित वा स्वायत क्षेत्रको संख्या तथा सिमाना स्थानिय तह पुर्नसंरचना संविधान संसोधन नहुञ्जेलसम्म यस्ता मधेश विरोधी कार्यक्रम ल्याईए कडा आन्दोलन गर्ने चेतावनी समेत दिएका छन ।
समितिद्धारा तयार पारिएको प्रारम्भिक नक्साकन कार्यक्रममा तराई मधेश लोकतान्त्रिक पार्टीका पुरुषोत्तम झा, जटाशंकर गुप्ता,देवानन्द यादव, चन्दन मिश्रा, रेखा कर्ण, राबरी देवी, संघीय समाजवादी फोरम नेपालका प्रदिप यादव, विरेन्द यादव, शेख रुष्त्तम, अन्य मधेशी दलका नेता ईम्दाद गद्दी, उमेश लाल सहनी, ओम प्रकाश सरार्फ, लगायतको कार्यक्रममा सहभागिता रहेको थियो ।