
﻿
११ चैत, काठमाडौं । बैंग्लोरमा भएको निकै रोमान्चक भिडन्तमा भारतले बंगलादेशलाई एक रनले हराएको छ । चिन्नास्वामी स्टेडियममा पहिलो पटक टी-२० म्याचमा रन पछ्याउने टीम हार्‍यो ।
भारतले हालै एसिया कपको फाइनलमा पनि बंगलादेशलाई नै हराएको थियो । तर, बैंग्लोरमा भएको खेलको अन्तिम ओभर निकै रोमान्चक रहृयो ।
१४७ रनको लक्ष्य पछ्याएको बंगलादेशलाई जितका लागि अन्तिम ओभरमा ११ रन चाहिएको थियो र उसँग चार विकेट थियो । भारतीय कप्तान महेन्द्र सिंह धोनीले युवा बलर हार्दिक पान्डेयमागि भरोसा गर्दै बल थमाए ।
महमुदुल्लाहले पहिलो बलमा एक रन लिएर स्ट्राइक मुशफिकुरलाई लिए, जसले दोस्रो र तेस्रो बलमा चौका हाने ।
अब नजिता बंगलादेशको नजिता जाने देखियो किनकी अन्तिम ३ बलमा दुई रन मात्र चाहियो । बंगलादेशका समर्थकहरु खुसी मनाइरहेका थिए ।
तर, चौथो र पाँचौ बलमा हार्दिकले मुशफिकुर र महमुदुल्लाहलाई क्याच आउट गराए । दुबै ठूलो सट खेल्ने प्रयासमा आउट भए । अब अन्तिम बलमा २ रन चाहियो । तर, शुवागता विट भए र रन बनाउने प्रयासमा मुस्ताफिजुर रहमानलाई भारतीय कप्तान धोनीले रन आउट गरे ।
र, बंगलादेशले २० ओभरमा ९ विकेट गुमाएर १४५ रन मात्र बनाउन सक्यो । जुन टिम एक समय जित्दै गरेको देखिएको थियो, त्यही टिमको हार भयो ।
यसअघि भारतले निर्धारित २० ओभरमा ७ विकेट गुमाएर १४६ रन बनाएको थियो । भारतका लागि सुरेश रैनाले ३० रन बनाए ।