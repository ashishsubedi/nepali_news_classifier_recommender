
﻿आज सोमबार दिनभर अनलाइनखबरमा सयौं समाचार अपटेड भए । त्यस मध्ये पाठकले सबैभन्दा धेरै रुचाएका टप १० समाचार तपाईंले छुटाउनु भयो कि ?
१. मोदनाथ प्रश्रितको प्रत्यारोपः शारदा भुसाल पागल थिइन्, ‘अश्लील साहित्य’ जफत गरियोस्
पूर्वएमाले नेता मोदनाथ प्रश्रितले आफूमाथि बलात्कारजस्तो संगीन आरोप लगाउने अर्घाखाँचीकी महिला शारदा भुसाललाई ‘पागल’को संज्ञा दिएका छन् । भुसालले लेखेको आत्मकथा नियन्त्रणमा लिन प्रश्रितले प्रशासनसँग आग्रहसमेत गरेका छन् ।
२. हतियार खरखजनाको सजायँ घट्यो, ल्याहरक्याललाई मालामाल
नयाँ संविधानले एक वर्षभन्दा बढी सजायँ हुने मुद्दाहरु जिल्ला अदालतमा सार्नुपर्ने भनी गरेको व्यवस्थालाई छल्न सरकारले अबैध हात हतियारसम्बन्धी मुद्दामा हुने सजायँ घटाएको छ । यसअघि अबैध हातहतियार राख्ने व्यक्तिलाई तीन वर्षदेखि पाँचवर्षसम्म कैद सजायँ हुन्थ्यो, अब त्यस्तो अपराध गर्ने व्यक्तिले ६ महिनादेखि एक वर्षमात्रै जेल बसे पुग्छ ।
३. कांग्रेसको निर्वाचित केन्द्रीय समितिमा देउवालाई बहुमत

नेपाली कांग्रेसको निर्वाचित केन्द्रीय कार्यसमितिमा सभापति शेबरहादुर देउवाको प्रष्ट बहुमत पुगेको छ ।सोमबार साँझ ६४ सदस्यीय केन्द्रीय कार्यसमितिको परिणाम आएको छ ।
४. खुलातर्फ शेखरलाई सर्वाधिक मत, अधिकांश पुरानै अनुहार विजयी (सूचीसहित)
नेपाली कांग्रेस केन्द्रीय सदस्यको खुलातर्फ डा. शेखर कोइरालाले सर्वाधिक मत ल्याएका छन् । सोमबार सकिएको मत गणनामा कोइरालाले १ हजार ८४८ मत ल्याएका छन् ।
५. नेपाल-चीन पारवहन सम्झौताको तयारी, के-के हुँदैछ गृहकार्य ?
प्रधानमन्त्री केपी शर्मा ओलीको आसन्न चीन भ्रमणका क्रममा दुई देशबीच पारवहन सम्झौता हुने भएको छ । यो सम्झौता भएमा तेस्रो मुलुकबाट हुने आयातमा भारतको एकाधिकार तोडिनेछ ।
६. महानगर यातायातको ‘हाइटेक’ बसमा ढुंगा प्रहार, सिसा फुट्यो, यात्रु सकुशल
महानगर यातायातले अाइतबारदेखि काठमाडौं उपत्यकामा सञ्चालन गरेको सुबिधा सम्पन्न बसमा ढुंगा प्रहार भएको छ । ढुंगा प्रहारबाट बा ४ ख १०६ नम्बरको बसको सिसा फुटेको छ ।
७. दक्षिण कोरियाले पठायो २७ सय कामदारको ‘लेबर कन्ट्रयाक्ट’
दक्षिण कोरियाले सन् २०१६ को पहिलो लटका लागि भाषा परीक्षा पास गरेका २७ सय जना कामदारको श्रम सम्झौता पठाएको छ । फागुनको पहिलो हप्तादेखि नेपाली कामदारको छनोट सुरु गरेको कोरियाले एक महिनाको बीचमा २७ सय कामदारको ‘लेबर कन्ट्रयाक्ट’ पठाएको हो ।
८. देउवाको साथ पाउँदा खुमबहादुरले जिते, गोविन्दराज र चिरञ्जीवी वाग्ले हारे
सर्वोच्च अदालतबाट भ्रष्टाचारी ठहर भएर जेल सजाय समेत भोगेका खुमबहादुर खड्का नेपाली कांग्रेसको केन्द्रीय सदस्य बनेका छन् । उनी खुलातर्फको २५ केन्द्रीय सदस्यमा विजयी हुनेमा दोस्रो स्थानमा रहे ।
९.‘धुर्मुस-सुन्तली’ विना नै सुरु भयो ‘मेरी बास्सै’, निर्देशक पनि परिवर्तन भए
चर्चित हाँस्य सिरियल ‘मेरी बास्सै’को छायांकन सुरु भएको छ । रकम विवादका कारण केही महिनादेखि यो सिरियलको प्रशारण बन्द भएको थियो ।
१०.१५ दिनभित्र इलेक्ट्रिक सवारी दर्ता गर्नैपर्ने, लाइसेन्स पनि अनिवार्य
सरकारले अबको १५ दिन भित्र इलेक्ट्रिक सवारी यातायात व्यवस्था विभागमा दर्ता नगरे कारवाही गर्नेछ । यस्तै विद्युतीय सवारी चलाउन लाइसेन्स चाँहिदैन भन्ने भ्रममा पनि नरहनुहोला  ।
र, यो पनि
प्रधानमन्त्रीलाई प्रश्न गर्दा पत्रकार पक्राउ
मलेसियाका प्रधानमन्त्री नजीब रजाकलाई प्रश्न सोध्ने कोसिस गर्दा अष्ट्रेलियाली पत्रकार र क्यामरामेन पक्राउ परेका छन् । अष्ट्रेलियाली च्यानल एबीसीका पत्रकरा लिन्टन बेसर र लुई इरोग्नेलले शनिबार प्रधानमन्त्री नजीब रजाकसँग भ्रष्टाचारसम्वन्धी आरोपबारे प्रश्न गर्न खोजेका थिए ।
 
 