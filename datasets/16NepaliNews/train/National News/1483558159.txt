
﻿राजविराज, २० पुस । समाजवादी युवा लिगद्वारा बुधवार राजविराजमा कार्यकर्ता भेंटघाट कार्यक्रम आयोजना गरियो ।
कार्यक्रममा वर्तमान राजनीतिक तथा संगठनको अवस्था र भावी रणनीति बिषयमा छलफल गरिएको छ । युवा लिगका जिल्ला अध्यक्ष शैलेश यादवको अध्यक्षता तथा पार्टीका केन्द्रीय सचिव गजेन्द्र कुमार मण्डलको प्रमुख आतिथ्य तथा युवा लिगको केन्द्रीय संयोजक रणधिर सिंहको विशिष्ठ आतिथ्यमा कार्यक्रम आयोजना गरिएको हो । कार्यक्रममा पार्टीका केन्द्रीय सदस्य बिरेन्द्र साह, जिल्ला अध्यक्ष सतिश कुमार सिंह, जिल्ला उपाध्यक्षहरु उपेन्द्र चौधरी, जुगेश्वर मण्डल, युवा लिगका केन्द्रीय उपाध्यक्षहरु मुकेश कर्ण, भवेश मिश्रा, केन्द्रीय महासचिव संजिव साह, केन्द्रीय सचिव मनसारुल हक, केन्द्रीय सचिव भुपेन्द्र यादव लगायतले देशको वर्तमान राजनीतिक तथा संगठनको अवस्था र भावी रणनीतिबारे विचार व्यक्त गरे ।