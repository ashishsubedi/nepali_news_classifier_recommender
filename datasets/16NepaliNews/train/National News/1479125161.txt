
﻿इलाम, २९ कार्तिक । इलामको तिल्केनी ६ स्थित माइखोलामा डुबेर आइतबार एक बालकको मृत्यु भएको छ ।
मृत्यु हुनेमा इलाम–६ बस्ने दावा तामाङको ९ बर्षिय छोरा समिर तामाङ रहेका छन् । आइतबार दिँउसो साथीसँग घुम्न भनी गएका बालक बेलुकासम्म पनि नफर्किएपछि स्थानीयले प्रहरीमा खबर गरेका थिए ।
घटनास्थलमा प्रहरी चौकी गोलाखर्कबाट खटिएको प्रहरीको टोली र स्थानीय मानिसहरुले खोजी गर्ने क्रममा राती ११ बजेतिर माईखोलामा मृत अवस्थामा भेटेका हुन् । बालक पौडी खेल्ने क्रममा डुबेको खुल्न आएको छ ।