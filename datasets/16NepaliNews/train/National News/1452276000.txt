
﻿आज शुक्रबार दिनभर अनलाइनखबरमा सयौं समाचार अपटेड भए । त्यस मध्ये पाठकले सबैभन्दा धेरै रुचाएका टप १० समाचार तपाईले छुटाउनु भयो कि ?
१. सिलिण्डर युग समाप्त गरिदिन्छु, चुलाचुलामा पाइपबाट ग्यास पुर्‍याइदिन्छुः प्रधानमन्त्री 

प्रधानमन्त्री केपी शर्मा ओली उखान टुक्काका लागि त चर्चित नै छन् । अब महत्वकांक्षी घोषणा गर्ने प्रधानमन्त्रीका रूपमा देखिएका छन् ।हावाबाट विजुली निकाल्ने र एक वर्षमा लोडसेडिङ अन्त्य गर्ने घोषणा गरेका उनले अब घरको चुला-चुलामा ग्यासको पाइप जोड्ने दाबी गरेका छन् । 
२. भारतसँग यसरी सम्बन्ध सुधार्दैछन् केपी ओली
प्रधानमन्त्री केपी शर्मा ओली पहिल्यैदेखि भारतविरोधी नेता होइनन् । उनलाई असफल बनाउन विशेषतः मधेसवादी नेताहरुले भारतविरोधीका रुपमा चित्रित गर्ने प्रयास गरिरहेका छन् । तर, पछिल्लो समयमा प्रधानमन्त्री ओलीले मधेसी मोर्चाको आरोपलाई चिर्दै भारतसँग सम्बन्ध सुधार गरेका छन् ।
३. कनकमणि, बालकृष्ण ढुंगेल, पृथ्वीनारायण र आधा सिलिण्डर !  
चिनियाँ साहित्यकार लु सुनको ‘सुखी परिवार’ शीर्षकको कथामा जस्तै ‘पराजनहितायः’ चिन्तन गरिरहेका बेला तपाई हामीलाई भान्छाबाट प्रश्न आउँछ- ‘ग्यासको समस्याले हैरान भइयो, ब्ल्याकमै भए पनि किन्नुपर्ला कि ?’
४. वैदेशिक रोजगारीको पीडा: एक वर्षमा एक हजार नेपालीको मृत्यु 
रेमिट्यान्सका कारण मुलुकको अर्थब्यबस्था टिकिरहेको भन्दै काठमाण्डौका तारे होटलहरुमा अर्थबिद्हरुले गफ लगाइरहँदा त्यही रेमिट्यान्स आर्जन गर्न परदेशी भूमिमा गएका करिव एक हजार नेपालीले एक वर्षको अवधिमा ज्यान गुमाएका छन् ।
५. दिल्लीबाट राजेन्द्र महतोले भने- अलग देश माग्नेहरुको मुख बन्द गरौं ! 
उपचारका लागि दिल्लीमा रहेका सदभावना पार्टीका अध्यक्ष राजेन्द्र महतोले आफूहरुले राख्दै आएको प्रदेशको माग पूरा भए मधेसमा अलग देशको माग गर्नेहरुको मुख बन्द हुने बताएका छन् । अध्यक्ष महतोले प्रधानमन्त्री केपी ओलीले गर्न लागेको भारत भ्रमणलाई स्वाभाविक भन्दै सो भ्रमण देशमा शान्ति ल्याउनका लागि हुनुपर्ने बताए ।
६. जहाजमा जस्तै परिचारिका भएको बस गुड्ने भो राजधानीमा 
गाडीको प्रतिक्षामा सडकमा अनिश्चतकालसम्म उभिनु, कोचाकोच यात्रु बोकेर धरमराउँदै आएको थोत्रो बसमा हाँपझाँप गर्दै खुट्टा राख्नु, सहचालकको भनाई खाँदै यात्रा गर्नु महानगरवासीका पछिल्ला दैनिकी हुन् । सिंहदरबारदेखि फेसबुकसम्म राजधानीमा कसरी सार्वजनिक यातायात स्तरीय बनाउन सकिन्छ भन्ने गफको तुफान चलिरहेकै छ ।
७. नेपालमा सञ्चालित १४ भारतीय विद्यालयलाई सरकारको चेतावनी 
भारतीय दूताबासले नेपाल सरकारसँग अनुमति नलिई सञ्चालन गरिरहेका देशभरका १४ वटा विद्यालयलाई शिक्षा मन्त्रालयले चेतावनी दिएको छ । मोर्डन इण्डियन र दिल्ली पब्लिकसहितका ती भारतीय स्कुलहरुलाई वैधानिक प्रक्रियामा आउन मौका दिने सरकारले औपचारिक निर्णय गरेको छ ।
८. पारस शाह भन्छन्- राजा बन्न चाहन्न, युवालाई देश जिम्मा लगाउनु मेरो काम 
पूर्व युवराज पारस शाहले नेपालको राजा बन्ने आकांक्षा आफूमा नभएको बताएका छन् । उनले सामाजिक सञ्जालमार्फत यस्तो स्पष्टिकरण दिएका हुन् ।
९. ट्राफिकका हाकिमको प्रस्ताव: मापसेमा १० हजार जरिवाना !
पछिल्लो समय भूकम्प र नाकाबन्दीका कारण सडकमा सवारी साधन कम गुडे पनि दुर्घटना भने बढेको छ । अघिल्लो वर्ष मापसे गरेर सवारी चलाउँदा दुर्घटनामा परेर मृत्यु हुनेको दर दैनिक ३ जना थियो भने यस वर्ष दैनिक ४ जनाको ज्यान गएको छ ।
१०. पवित्र खादा दुरुपयोग गरेकोमा माफी मागिन् शुभेच्छाले 
खादाको दुरुपयोग गर्दै फोटोसेसन गरेकोमा अभिनेत्री शुभेच्छा थापाले माफी मागेकी छिन् ।थापाको फोटोले बौद्ध धर्माबलम्बीको आस्थामा चोट पुर्‍याएको भन्दै तीव्र आलोचना भएपछि उनले अन्जानमा गल्ती भएको बताएकी हुन् ।
र, यो पनि 
दुनियाका अनौठा तथा कुरुप मूर्तिहरु
मूर्तिकारले बनाउने मूर्ति सबै सुन्दर तथा श्लील मात्र हुँदैनन् । कतिपय मूर्तिहरु भलै निकै कलात्मक किन नहुन् निकै कुरुप तथा अश्लीलसमेत हुन्छन् । मूर्तिकारहरुले खास सन्दर्भमा खास विषय प्रस्तुत गर्न वा कहिलेकाहीँ ख्यालठट्टामै पनि यस्ता मूर्ति कुँदेका हुनसक्छन् ।
