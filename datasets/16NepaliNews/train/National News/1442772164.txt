
﻿मुख्य तीन राजनीतिक दलसँग ४ बुँदे सम्झाैता गर्दै मधेसी जनअधिकार फोरम लोकतान्त्रिकका अध्यक्ष विजयकुमार गच्छदार अन्ततः संविधानमा हस्ताक्षर गर्न तयार भएका छन्। काठमाडौंको गोप्य स्थानमा भएको बैठकमा गच्छदार हिमाल, पहाड र तराईको सीमा विवाद सीमाङ्कन आयोगले टुङ्ग्याउने सहमति भएपछि हस्ताक्षर गर्न तयार भएका हुन्।

यो विषयमा तीन दल र गच्छदारबीच ४ बुँदे सहमति भएको छ। तीन लदसँग सहमति गरेर गच्छदार पार्टीबाट त्यसलाई अनुमोदन गराउन अहिले पार्टी संसदीय दलको कार्यालय सिंहदरबार लागेका छन्। पार्टीले त्यसलाई अनुमोदन गरे गच्छदार संविधान सभा भवन नयाँ वानेश्वर फर्किनेछन्। गच्छदारकै कारणले संविधान घोषणाको समय एक घन्टाका लागि पछि सारिएको छ।
