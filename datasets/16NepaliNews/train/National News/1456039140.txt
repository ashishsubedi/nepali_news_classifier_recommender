
﻿
९ फागुन, काठमाडौं । नेपाली कांग्रेसका महामन्त्री कृष्णप्रसाद सिटौलाले पार्टीको तेह्रौं महाधिवेशन उपयुक्त नेता छान्ने अवसर भएको बताएका छन् । निर्वाचन प्रणालीमार्फत् क्षमतावान र जुझारु नेता छान्न उनले कार्यकर्ताहरुलाई आग्रहसमेत गरे ।
आइतबार इटहरीमा पत्रकारहरुसँग कुरा गर्दै नेता सिटौलाले तेह्रौं महाधिवेशनले पार्टीलाई थप गतिशील र एकताबद्ध बनाउने उनले विश्वास व्यक्त गरे । ‘गुट र उपगुटभन्दा पनि प्रजातान्त्रिक पद्धतिअनुरुप समूह बनाएर निर्वाचन गर्ने हो । यसले पार्टीलाई एकढिक्का हुन मद्दत गर्छ,’ सिटौलाले भने ।
बिभिन्न कालखण्डमा पार्टी नेतृत्वले सही निर्णय नगर्दा र अडानमा कायम नरहँदा सिंगो देशले ठूलो क्षति व्यहोरेको उनले स्मरणसमेत गरे ।
स्वर्गीय सभापति सुशील कोइरालाको १३ औं पूण्यतिथीमा देशभर आयोजना गरिएको श्रद्धाञ्जली सभाका लागि उनी इटहरीबाट गृहजिल्ला झापा प्रस्थान गरेका छन् ।