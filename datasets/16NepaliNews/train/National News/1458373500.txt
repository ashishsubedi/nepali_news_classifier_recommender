
﻿
६ चैत, काठमाडौं । जोए रुटको आक्रामक पारीसँगै इंग्ल्याण्डले टी-२० विश्वकप क्रिकेटमा दक्षिण अफ्रिकाविरुद्ध कीर्तिमानी जित हात पारेको छ ।
शुक्रबार राति मुम्बईमा भएको खेलमा इंग्ल्याण्डले दक्षिण अफि्रकालाई २ विकेटले हराएको छ । पहिले ब्याटिङ गरेको दक्षिण अफ्रिकाले इंग्ल्याण्ड सामू २३० रनको लक्ष्य राखेको थियो । जसलाई इंग्ल्याण्डलले अन्तिम २ बल बाँकी छँदा भेट्टायो ।
टी-२० विश्वकपको सबै भन्दा स्कोर हो, जसलाई पछ्याउँदै कुनै पनि टिमले जित हात पारेको छ ।
टी-२० अन्तराष्ट्रियमा भने यो दोस्रो ठूलो हो । यसअघि २०१५ जनवरीमा जोहनेसबर्गमा दक्षिण्न अपि्रकाले २३१ रनको लक्ष्य पछ्याउने क्रममा २३६ रन बनाएको थियो ।
इंग्ल्याण्डका लागि विजयी पारी खेलेका जोए रुटले ८३ रन बनाए । टेष्ट क्रिकेटका नम्बर वान खेलाडी रुटले सुरुवाति १६ बलमै तीन छक्का र पाँच चौकासहित ४३ रन बनाएका थिए ।
यसअघि दक्षिण अफ्रिकाको पारीमा क्विन्टन डिकोक, हासिम अमला र जेपी डुमिनीले अर्धशतक बनाए । अमलाले ५८, डुमिनीले ५४ र डिकोकले ५२ रन बनाएपछि दक्षिण अफि्रकाले २० ओभरमा ४ विकेट गुमाएर २२९ रन बनाएको थियो ।