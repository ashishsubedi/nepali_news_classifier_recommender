
﻿काठमाडौं&  शुक्रबार दिउसो बसेको मन्त्रिपरिषद बैठकमा प्रधानमन्त्री सुशील कोइरालाले एउटा अप्रत्यासित प्रस्ताव राखे। धेरै मन्त्रीहरूले उनको प्रस्तावबारे सुइँको समेत पाएका थिएनन्।प्रधानमन्त्री कोइरालाले मन्त्रिपरिषदबाट संविधान संशोधन गर्ने प्रस्ताव पारित गर्न खोजेका थिए। ३ घन्टाभन्दा बढी समय बसेको मन्त्रिपरिषद बैठकले सो प्रस्ताव पारित गर्दै संविधान संशोधनको जिम्मा कानुन मन्त्रालयलाई दिने निर्णय नैगरे  ।

मन्त्रिपरिषदपछि सोझै संसद भवन पुगेका प्रधानमन्त्री कोइरालाले संसदमा संविधान संशोधनको प्रस्ताव दर्ता गराउने तयारी गरेका थिए। १२ दिन अघि घोषणा भएको संविधान संसोधन गर्ने उनको तयारी साेचे जति सहज भएन।संविधान संशोधनको यो प्रस्तावबारे प्रधानमन्त्रीले एमाले, एमाओवादी नेताहरुसँग छलफलै गरेका थिएनन्। एमाले अध्यक्ष केपी शर्मा ओलीले शुक्रबार दिउँसो एउटा सार्वजनिक कार्यक्रमबाटै भनिदिए, &#39;संविधान संशोधन भनेको केन्द्रिय समितिजस्तो हैन।&#39;

संसद नपुग्दै एमाले अध्यक्ष ओली र एमाओवादी अध्यक्ष पुष्पकमल दाहालले प्रधानमन्त्रीलाई टेलिफोन गरी सोधे, &#39;यो प्रस्ताव अचानक कहाँबाट आयो? कसको आदेशमा ल्याउन लाग्नुभयो?&#39;ओली र दाहालको सवालमा प्रधानमन्त्रीले गोलमाटोल जवाफ फर्काएका शीर्ष नेता स्रोत बताउँछ। दुई सहयात्री दलहरुले असहयोग गर्ने स्पष्ट जवाफ पाएपछि शुक्रबार साँझ प्रधानमन्त्रीले संसदलाइ सम्बोधन त गरे। तर मुख्य विषय संविधान संशोधन प्रस्तावमा उनी हच्किए। पछि हटे।

अहिलेसम्म तीन दलबीच समझदारी भएर संविधान निर्माण भएको राजनीतिक स्थितिलाई बिथोल्न विदेशीले प्रधानमन्त्री कोइरालालाई उकासेको एमाले, एमाओवादीको विश्वास छ। तीन दलको मोर्चालाइ फुटाएर विदेशीले लाभ लिन खाेजेको एवं याे अवस्थामा दलहरू मिलेर अघि बढ्नु पर्ने विचार एमाले एमाअाेवादीले राखेपछि काेइराला प्रस्तावबाट पछि हटेकाे बताइएको छ।
