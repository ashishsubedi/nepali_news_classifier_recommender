
﻿भारतको सुगौलीबाट लुटिएको इन्धन सहितको नेपाली टयाङकर फेला परेको छ । 
भारतको बरौनीमा रहेको आइओसीको डिप्पाबोट तेल भरेर आउँदै गरेको ना ४ ख ३१५२ नम्बरको ट्यांकर ६ फागुन बिहान भारतको सुगौली नजिकैबाट लुटेराहरुले लुटेर लगेका थिए । 
लुटिएको टयाङकर भारतको बेतिया नजिकको गाँउबाट बेलुकी इन्धनसहित भेटिएको  वीरगञ्ज पेट्रोलिम ढुवानी व्यवसायी संघका बरिष्ठ उपाध्यक्ष सुरेन्द्र श्रीवास्तवले बताए । 
श्रीवस्तवका अनुसार टयाङकर लुटिएको खबर पाउने बित्तिक्कै टयाङकर धनी सौकी सिंह सहितको टोली वीरगञ्जबाट सुगौली गएको थियो । उनीहरुले भारतीय प्रहरीको सहयोगमा खोजतलाश गर्दा टयाङकर बेतिया नजिकको गाउँमा वेवारिसे अवस्थामा फेला परेको हो । 
टयाङकर खोज्न गएको टोली वीरगञ्ज आएपछि मात्रै घटनाका बारेमा विस्तृत जानकारी आउने उनले बताए । 
सुगौली र रामगढवाको बिचमा पर्ने बेलामुडला भन्ने गाँउबाट अपरिचित व्यक्तिहरुले चालक र सहचालकलाई नियन्त्रणमा लिई रुखमा  बाँधेर इन्धनसहितको टयाङकर लुटेका थिए ।सुरेश विडारी, वीरगञ्ज 
  भारतमा लुटिएको ट्यांकर फेला पर्‍यो      