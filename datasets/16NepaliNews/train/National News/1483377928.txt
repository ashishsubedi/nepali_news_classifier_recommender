
﻿राजविराज, १८ पुस । सप्तरीमा प्रहरीले गाँजा फडानी अभियान अन्तर्गत एक महिनाको अवधिमा दुई नगरपालिका तथा ३५ गाविसका विभिन्न वडाहरुमा सोह्र हजार बढी गाँजाका बोटहरु नष्ट गरेको छ ।
अभियान अन्तरगत जिल्ला प्रहरी कार्यालय सप्तरी तथा मातहत प्रहरी ईकाईहरुका प्रहरीले राजविराज र कञ्चनरुप नगरपालिका तथा बैरवा, कल्याणपुर, ईनर्वा, फुलबडिय, हर्दिया, पिप्रा–पश्चिम, भारदह, बकधुवा, जण्डोल, सितापुर, रायपुर, तेरहौता, बसबिट्टी, शम्भुनाथ नगरपालिका, पातो, औरही, भुतही, बोदेबर्साईन, मानराजा, सारस्वर, नेगडा, खड्कपुर, बनौली, फुलकाही, लोहजरा, मलेठ, देउरी, तरही, तिलाठी, सकरपुरा, रामपुरमल्हनियाँ, गोइठी, पकरी, हरिहरपुर, दिघवा, काचन, सिसुवाबेल्ही, धनगढी लगायतका स्थानहरुमा घर वरपर तथा करेसाबारीमा रहेका सोह्र हजार छ सय चौध ओटा गाँजा बोट काटेर नष्ट गरिएको छ ।
जिल्ला प्रहरी कार्यालय सप्तरीले आइतवार मातहतका प्रहरी ईकाईहरुलाई आफ्नो जिम्मेवारी ईलाकाभित्र रहेका त्यस्ता लागूपदार्थ गाँजाका बोटहरुको पहिचान गरी अविलम्ब नष्ट गर्न निर्देशन दिएको थियो ।