
﻿राजविराज, १२ असोज । युवा सशक्तिकरण संघ, नेपालको आयोजना तथा युवा विकास केन्द्र इटहरीको सहयोगमा बुधबार सप्तरीको कोचाबखारीमा एक दिने निःशुल्क स्वास्थ्य शिविरको आयोजना गरिएको छ ।
चार चिकित्सकसहित १६ जनाको टोली सम्मिलित शिविरमा विभिन्न सामान्य रोगको उपचार गरिएको आयोजक संस्थाका अध्यक्ष किशोर कुमार यादव (केसी)ले जानकारी दिएका छन् । गम्भिर प्रकृतिका विरामी तथा खर्चको अभावमा उपचार गर्न नसक्ने विरामीहरुलाई विपी कोइराला स्वास्थ्य विज्ञान प्रतिष्ठान धरानमा उपचारको व्यवस्था मिलाइने उनले बताए ।
शिविरमा विभिन्न रोगका विरामीहरुलाई निःशुल्क औषधी समेत वितरण गरिएको छ । कोचाबखारीसँगै जिल्लाको छिन्नमस्ता, लालापट्टी, सकरपुरा, रम्पुरा मल्हनिया, लौनिया लगायतका गाविसमा समेत शिविरको आयोजना गरिने बताइएको छ ।