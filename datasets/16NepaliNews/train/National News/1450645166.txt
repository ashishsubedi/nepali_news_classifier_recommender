
﻿वीरगंज, ५ पुस । नेपाल सदभावना पार्टी पर्साको बैठक आइतवार सम्पन्न बैठकले जारी मधेस आन्दोलनको समिक्षा एवं पार्टीको भुमिका बिषयमा बिस्तृत छलफल गरेको छ ।
पर्सा जिल्ला अध्यक्ष मनोज कर्णको सभापतित्वमा सम्पन्न बैठकले पाँच बुंदे प्रस्तावहरु पारित गरी ऐतिहासिक मधेस आन्दोलन सफल पार्न पार्टीको अगामी योजनाहरु तय गर्न बिभिन्न उपसमितीहरु गठन गरेको छ । पार्टीले युवा परिचालन समितीको संयोजकमा युवा नेता अनिल गुप्तालाई जिम्मेवारी दिएको छ भने नाकामा उपस्थिती गराउन पार्टीका सचिव कृष्णा पटेललाई जिम्मेवारी दिएको छ ।
यसैगरी गठबन्धनमा कार्यकर्ता उपस्थिती गराउन पर्सा जिल्ला अध्यक्ष मनोज कर्णलाई जिम्मेवारी दिएको छ । पार्टी प्रवक्तामा युवा नेता सुजित त्रिपाठीलाई चयन गरिएको छ र नयाँ कार्यकर्ता समन्यवय समितीको संयोजकमा भागरिथ मुखियालाई जिम्मा दिइएको छ । बैठकमा बोल्दै नेपाल सदभावना पार्टीका केन्द्रिय सदस्य शिव पटेलले जारी मधेस आन्दोलनमा पार्टीको भुमिका र योगदानलाई एतिहासिक, मर्यादित र व्यवस्थित बनाउन सवैलाई आ आफनो तर्फबाट ईमान्दारीका साथ काम गर्न आग्रह गरेका छन् ।
पटेलले पार्टीमा काम गरेका सवै सक्रिय कार्यकर्ताहरुलाई महत्वपुर्ण जिम्मेवारी दिइएको र यसबाट पार्टी र मधेस आन्दोलनमा थप उर्जा मिल्ने बिश्वास व्यक्त गरे । वीरगंजको रानीसती मन्दिरमा सम्पन्न बैठकमा केन्द्रिय सदस्य शिव पटेल, अनिरुद्ध सिंह, नागेन्द्र सिंह, जिल्ला अध्यक्ष मनोज कर्ण, उपाध्यक्ष भागीरथ मुखिया बिन, बरिष्ठ सचिव सुचिज त्रिपाठी, सचिव कृष्णा पटेल, कोषाध्यक्ष प्रदिप यादव, नेताहरु जादोलाल साह,मुनी श्रीवास्तव, अनिता रौनियार, संगिता तिवारी, मैनुदिन अंसारी,अनिल गुप्ता लगायतको उपस्थिती रहेको थियो ।