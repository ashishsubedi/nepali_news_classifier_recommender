
﻿
१४ चैत, काठमाडौं । वाग्मती नदी सफा गर्न सुरु भएको एक सय ५० औं हप्ताको अवसर पारेर वाग्मती महोत्सव गरिने भएको छ । महोत्सव दुई दिन चल्ने छ ।
अधिकार सम्पन्न वाग्मती सभ्यता एकीकृत विकास समितिले बिहीबार काठमाडौंमा पत्रकार सम्मेलन गरी चैत १३ गते वाग्मती महोत्सव गर्न लागेको र सबै तयारी पूरा भएको जानकारी दिएको छ ।
०७० साल जेठ ५ गते वागमती सफाइ अभियान सुरु भएको थियो ।
महोत्सवको अवसरमा वाग्मती बाल उद्यानको राष्ट्रपति विद्यादेवी भण्डारीले उदघाटन गर्ने कार्यक्रम तय गरिएको छ ।
महोत्सवमा राष्ट्रियस्तरका ३३ जना कलाकारहरुले वाग्मती किनार गुहेश्वरीमा उपस्थित भइ तयार पारेका चित्रहरु प्रदर्शनीमा राखिने, सरसफाइका फोटोहरुको प्रदर्शन गरिने कार्यक्रमसमेत छ ।
पूर्वमुख्य सचिव लिलामणी पौडेलले वाग्मती सफाइ अभियानपछि वाग्मती नदी  मात्र नभएर काठमाडौ उपत्यका नै सफा भएको बताए । वागमती सफाइ अभियान सुरु भएदेखि हालसम्म ७ हजार मेटि्रक टन फोहोर निकालिएको उनले जानकारी दिए ।