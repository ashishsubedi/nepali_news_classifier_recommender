
﻿
२ पुस, काठमाडौं । हरेक समूहका कम्पनीहरुको वित्तीय विवरण फरक हुन्छ । बीमा कम्पनीहरुको वित्तीय विवरण प्रस्तुत गर्ने शैली, बैंकहरुको वा जलविद्युत् कम्पनीको सबैको आ-आफ्नै किसिमका हुन्छन् । तर, सबै कम्पनीहरुले केही समान किसिमका वित्तीय सुचकहरु दिएको पाइन्छ । यी सूचक सेयर लगानीकर्ताको लागि लगानी रणनीति बनाउन पनि उत्तिकै सहयोगी साबित हुने गर्छ । त्यसैले यी चार सूचकलाई लगानी गर्नुअघि ध्यान दिनु राम्रो हुन्छ ।
१. प्रतिसेयर आम्दानी
प्रतिसेयर आम्दानीले प्रतिकित्ता सेयरबराबर कम्पनीले कति आम्दानी गर्‍यो भन्ने देखाउाछ । यो दर निकाल्ने निश्चित शुत्र हुन्छ । कम्पनीले गर्ने बाषिर्क आम्दानी -हिसाब गर्न लिइने नयाा त्रैमाशको नाफा र गत वर्षअन्त्यको नाफामा अघिल्लो त्रैमाशको नाफा घटाएर आउने पिरणाम) लाई कायम सेयर संख्याले भाग गरेर निकालिन्छ ।
दुबै त्रैमाशिक नाफा भने एउटै अवधिको हुनुपर्छ । अर्थात् माथिको सूत्र अनुसार चालु आर्थिक वर्षको पहिलो त्रैमासको नाफा लिदा गत वर्ष अन्त्यको नाफामा घटाउन गत आर्थिक वर्षको पहिलो त्रैमासकै नाफा लिनुपर्छ ।
यसरी निकालिएको प्रतिसेयर आम्दानी तीन महिनासम्म उपयुक्त हुन्छ । यसलाई बार्षिकीकरण गर्ने हो भने फरक सूत्र प्रयोग गर्नुपर्छ । यद्यपि सेयरका लगानी गर्नेहरुको लागि तीन/तीन महिनामा निकालिने प्रतिसेयर आम्दानी बढि महत्वपूर्ण हुन्छ ।
यो सूचकमा कसरी छल्छन् ?
चालु आर्थिक वर्षको पहिलो त्रैमासमा कुनै वाणिज्य बैंकले यो सुचकमा पनि झुक्याउने प्रयास गरेको थियो । बैंकले जारी गर्न बााकी रहेको हकप्रद सेयरको लागि संस्थापकबाट उठाएको रकम चुक्ता पूाजीमा जोडिसकेको थियो भने प्रतिसेयर आम्दानी घट्ने डरले यो थपिएको पुाजीलाई समायोजन गरेको थिएन । कम्पनीले यसको वास्तविक जानकारी पनि दिएको थिएन । सञ्चारमाध्यमहरुले प्रश्न उठाएपछि मात्रै यसबारे प्रष्ट्याउादै सार्वजनिक रुपमा सूचना नै प्रकाशित गरेको थियो ।
कम्पनीहरु बीच यो दर तुलना गर्न उपयुक्त हुन्छ । जुन कम्पनीको यस्तो दर वृद्धि भइरहेको छ, त्यस्तो संस्थामा लगानी गर्नु उपयुक्त हुन्छ । यसले कम्पनीको कमाइ राम्रो भइरहेको र लगानीकर्ताले राम्रो प्रतिफल पाउन सक्ने अवस्था रहेको संकेत गर्छ ।
२. मूल्य आम्दानी अनुपात
यो अनुपात पनि सेयर लगानीकर्ताका लागि महत्वपूर्ण हुन्छ । यसले संस्थाले कमाएको १ रुपैयाालाई लगानीकर्ताले कति रुपैयाा तिरिरहेका छन् भन्ने देखाउाछ ।
यसको हिसाब गर्दा सेयर बजारमा कारोबार हुादा कायम भएको पछिल्लो मूल्यलाई लिइन्छ । सो मूल्यलाई प्रतिसेयर आम्दानीले भाग गरेर निकालिन्छ । कम्पनीले तीन/तीन महिनामा यस्तो विवरण दिने गरे पनि लगानीकर्ताले जहिले चााह्यो त्यहिले यो सूचक हिसाब गरेर पछिल्लो अवस्था थाहा पाउन सक्छ ।
प्रतिसेयर आम्दानी पनि माथि भनिए जसरी अद्यावधिक गरेर निकालियो भने मूल्य आम्दानी अनुपात पनि अझ वास्तविक निस्कन्छ ।
यो अनुपात १८ देखि २५ को हाराहारीमा भए राम्रो मानिन्छ । अहिले कतिपय कम्पनीको मूल्य आम्दानी अनुपात १ सय माथिसम्म हुने गरेको छ । सिद्धान्ततः यो राम्रो मानिादैन । तर पनि सम्भावना भएका कम्पनीमा लगानीकर्ताको आकर्षण धेरै देखिने भएकाले बजारमा उनीहरुले मूल्य बढी तिरिरहेको हुन सक्छ । यसमा याद गर्नुपर्ने पक्ष के हो भने यस्तो सेयरमा जोखिम पनि धेरै हुन्छ  ।
३. प्रतिसेयर नेटवर्थ
प्रतिसेयर नेटवर्थबाट कम्पनीले दायित्व तिर्न सकिरहेको छ कि छैन भनेर मूल्यांकन गर्न सकिन्छ । यो दरमा वृद्धि हुनु नै राम्रो मानिन्छ । यो दर वृद्धि हुनुले उसको दायित्व घटिरहेको छ भन्ने देखाउाछ । यदि यो सूचक नकारात्मक भएमा भने कम्पनीको अवस्था खराब रहेको बुझ्न सकिन्छ ।
प्रतिसेयर नेटवर्थ निकाल्ने पनि सूत्र हुन्छ । यसको हिसाब गर्दा कम्पनीको कुल सम्पत्तिबाट कुल दायित्व घटाउने र आउने परिणामलाई कुल सेयर संख्याले भाग गर्नुपर्छ ।
४. सेयरमा प्रतिफल
एक कित्ता सेयरमा कति प्रतिफल भयो भन्ने यसले देखाउाछ । यसको हिसाब गर्ने तरिका विभिन्न छन् । कम्पनीको खुद आम्दानीलाई सेयर संख्याले भाग गरेर पनि यो दर निकाल्न सकिन्छ । यो दर पनि वृद्धि हुनु राम्रो मानिन्छ ।