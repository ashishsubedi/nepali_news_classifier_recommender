
﻿१५ कात्तिक, काठमाडौं । वेल्सका फवार्ड ग्यारेथ बेलले स्पेनिस जाइन्ट रियल मड्रिडसँगको आफ्नो सम्झौता २०२२ सम्म लम्ब्याएका छन् ।
२७ वर्षे बेल टोटनहृयामबाट २०१३ मा कीर्तिमानी ८५ मिलियन पाउण्डमा ६ वर्षका लागि रियल मड्रिड गएका थिए । पछिल्लो तीन वर्षमा ६२ गोल गरेका उनले क्लबलाई दुई च्याम्पियन्स लिगसहित पाँच उपाधि जित्न सहयोग गरे ।
रियल मड्रिडले मिडफिल्डर लुका मोडरिक र टोनी क्रुजसँग पनि नयाँ सम्झौता गरेका छन् ।
नयाँ सम्झौताले बेल सर्वाधिक कमाउने फुटबलको सूचीमा नेयमार, हालैमात्र बार्सिलोनासँग नयाँ सम्झौता गरेका थिए, भन्दा माथि तेस्रो स्थानमा आउने डेलिमेलले जनाएको छ ।
बेलले सातामा कर कटाएर ३ लाख ४६ हजार अथार्तमा वर्षमा १८ मिलियन पाउण्ड पाउनेछन् । यो कीर्तिमानी मूल्यमा हालै मात्र म्यानचेटर युनाइटेड गएका पल पोग्बोको भन्दा पनि बढी रकम हो । पोग्बाले सातामा २ लाख ९० हजार पाउण्ड पाउनेछन् ।
बेलभन्दा अगाडि बार्सिलोनाका लिओनल मेस्सी र रियल मड्रिका क्रिष्टियानो रोनाल्डो छन् । उनीहरुले वर्षमा झण्डै १९ मिलियन पाउण्ड पाउने गरेका छन् ।