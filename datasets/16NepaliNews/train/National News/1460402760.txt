
﻿काठमाडौं । शारीरिक रुपले अपाङ्ग भए पनि सुशील अधिकारीको मन अपाङ्ग छैन । उनी दुवै आँखा देख्दैनन् तर उनको रहर विभिन्न ठाउँको भ्रमण गर्ने रहेको छ ।
उज्जवल नक्षेत्र समाजबाट कामको वहानामा नेपालका १३ वटा जिल्ला घुमिसकेका छन् । अधिकारी भन्छन् “सानै देखिको रहर हो, भ्रमण गर्ने ।” साथी बनाउने रेडियो सुन्ने र विभिन्न ठाँउको भ्रमण गर्ने रहर भएका २७ वर्षिय अधिकारीको रहर रहरमै सिमित रह्यो । जव १० वर्षको उमेरपछि उनका दुवै आँखाले काम गर्न छोडे ।
“सुरूमा आँखा राम्रै देख्थेँ पछि एक्कासी धमिलो हुन थाल्यो”, अधिकारीले भने विभिन्न ठाँउमा जाँचका लागि धाउँदा पनि आँखा निको भएन ।” आँखाको रेटिनामा आएको समस्याले आँखा सन्चो नहुने भन्ने डाक्टरले भनेपछि उनी छांगाबाट खसे जस्तै भए । “दुःख लाग्यो । गाह्रो पनि भयो ।” अधिकारीले सुनाए । अधिकारीले अंग्रजी साहित्यमा मास्टर गरेका छन् । “आँखा नदेखे के भयो, सुन्न र महसूस गर्न सक्छु । महसूस गरेर सबै कुरा थाहा पाउँछु ।
अधिकारीले नेपाल पर्यटकीय गन्तव्य मुलुक भन्ने सुनेका मात्र होइन अधिकारीले पढेका र घुमेका पनि छन् । विदेशको समेत भ्रमण गरिसकेका अधिकारी भन्छन्–मनको आँखाले अझै नेपाल हेर्न रहर छ । नेपालका कुनै पनि क्षेत्र अपाङमैत्री नभएको अधिकारीको गुनासो छ । उनी नेपाललाई अपाङमैत्री पर्यटकीय क्षेत्र बनाउन लागि परेका छन् ।
लक्ष्मी नेपालको पनि रहर पनि अधिकारीको भन्दा खासै फरक छैन । चञ्चले स्वाभावकी नेपालको रहर पनि घुमफिर गर्नेछ । विदेशमा अपाङ्गमैत्री क्षेत्र भए पनि नेपालमा त्यस्तो वतावरण नभएकाले भ्रमण गर्न गाह्रो भएको उनले बताइन् ।
आरुबारी वडा नं ६ सिमलटार काठमाडौं निवासी बासु अधिकारीको रहर पनि विभिन्न ठाँउको भ्रमण गर्नेछ । अत्याआवश्यक भौतिक संरचना अपाङ्गमैत्री नहुँदा सामान्य भन्दा सामान्य काम गर्न पनि समस्या हुने गरेको बासु अधिकारी बताउँछन् । उनी भन्छन्–पर्यटकीय क्षेत्र अपाङ्गमैत्री भइदिए “हामी जस्ता” बाह्य पर्यटकको नेपाल भ्रमण गर्ने चाहना समेत पुरा हुने उनको भनाइ छ ।
नेपालमा पर्यटकिय स्थलका भौतिक संरचना अपाङ्गमैत्री नहुँदा आन्तरिक तथा बाह्य पर्यटक नेपालको भ्रमण गर्न पाएका छैनन् । नेपालमा पर्यटकीय दृष्टिकोणले होटेल हायत रिजेयन्सी र कार्यक्रम गर्नका लागि हार्दिक होटेल मात्र छ । विश्व सम्पदाको सूचीमा परेका धार्मिक तथा पर्यटकीय स्थल समेत आपाङ्गमैत्री नभएको सरोकारवला बताउँछन् ।
सरकारले अपाङ्गता भएका व्यक्तिका लागि पहुँचयुक्त भौतिक संरचना तथा सञ्चार सेवा निर्देशिका २०६९ निर्माण गरेको छ । उक्त कार्यविधिमा अत्यावश्यक क्षेत्र बाटो, कार्यलय, शौचालयलगायत अपाङ्गमैत्री हुनुपर्ने उल्लेख छ । कार्यविधि अनुसार ह्विलचियर प्रयोगकर्ताका लागि कर्व ¥याम्प हुनुपर्ने छ । पुरानालाई सुधार गर्ने र नँयामा अपाङ्गमैत्री हुनेभनेर सम्वन्धीत पक्षलाई भनिएको महिला, बालबालिका तथा समाजकल्याण मन्त्रालयले अपाङ्गमैत्री भौतीक संरचना बनाउन सम्वन्धीत पक्षलाई आग्रह गरेको बताएको छ । अपाङ्ग अधिकार तथा समन्वयका शाखा अधिकृत निमराज भटराई मन्त्रालयले जनचेतना जगाउने काम गर्ने बताए । भूकम्पले भत्किएका संरचना निर्माण गर्दा अपाङ्गमैत्री बनाउन पहल गरिरहेको बताए । कार्यविधिअनुसार विभिन्न क्षेत्रमा जनचेतना जगाउन १२ लाख रमक यस वर्ष विनियोजन गरिएको भट्टराईले जानकारी दिए । भट्टराईका अनुसार सरकार अपाङ्गमैत्री भौतिक संरचना बनाउन लागि परेका छन् ।
नेपालमा आपाङ्गमैत्री पर्यटन क्षेत्र नहुँदा अपाङ्गता भएका आन्तरीक तथा बाह्य पर्यटक प्रकृतिको आनन्द लिनबाट बञ्चित भएको फोर सिजन ट्राभल्स एण्ड टुर प्रालिका डाइरेक्टर पंकज पधानाङ्ग बताउँछन् । वर्षेनी २५/३० जना अपाङ्गगता भएका विदेशी पर्यटक नेपाल भ्रमण गर्न आउन इच्छुक रहेको प्रधानाङ्गले बताए । यस वर्ष मात्रै ७० जना अपाङ्ग विभिन्न देशबाट नेपाल भ्रमण गर्न आएको उनले बताए । प्रधानाङ्ग भन्छन् “कामको शिलशिलामा नेपाल आएको भए पनि उनीहरूले तीन दिन लगाएर उपत्यकाको गोदावरी, कीर्तिपुर, धुलिखेललगायतका स्थानको भ्रमण गरेको उनले बताए ।
खासगरी आफूहरुलाई घुमफिर गर्न समस्या रहेको ह्विलचियर प्रयोगकर्ताले बताए ।