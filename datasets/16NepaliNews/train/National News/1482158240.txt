
﻿मोरङ, ४ पुस । मोरङको बिराटनगर २१ बाट आइतबार साँझ लागूऔषधसहित दुई युवा पक्राउ परेका छन् ।
पक्राउ पर्नेमा जिल्ला मकवानपुर, हेटौडा घर बताउने मनिष राई तथा जिल्ला उदयपुर कटारी नगरपालिका ३ बस्ने अंचल भुजेल छन् । दुबैलाई आइतबार राती ९ः३० बजे इलाका प्रहरी कार्यालय रानीको गस्ती टोलीले बिराटनगर २१ न्यू महेन्द्र चौकबाट पक्राउ गरेको हो ।
उनीहरुको साथबाट लागूऔषध एभिल ९५ एम्पुल, डाईजोल्याब ९५ एम्पुल, लुपिजेसिक २५ एम्पुल र फेनारगन २३ एम्पुल बरामद भएको छ । बरामद लागूऔषधसहित दुबैलाई अनुसन्धानकालागि इलाका प्रहरी कार्यालयमा राखिएको छ ।