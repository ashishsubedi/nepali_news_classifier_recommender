
﻿१ पुस, काठमाडौं । आज काठमाडौंबाट प्रकाशित हुने दैनिक पत्रपत्रिकाहरुले संविधान संशोधन बिधयेकलाई ओझेलमा पार्दै स्थानीय निकायको निर्वाचनको चर्चाले दलहरुबीचको दूरी बढेको समाचार प्रमुखताका साथ प्रकाशन गरेका छन् ।
कान्तिपुर राष्ट्रिय दैनिकलले संविधान संशोधन विधयेकलाई थाती राखेर सरकारले स्थानीय निकायको निर्वाचन मिति घोषणाको तयारी गरिरहेकाले विपक्षी झनै रुष्ट भनेर पहिलो पृष्ठमा समाचार छापेको छ ।
त्यस्तै संसदको गतिरोध नहटेको शीर्षकमा नागरिक दैनिकले समाचार छापेको छ । साथै उसले एमालेले आफ्नो प्राथमिकता फेर्दै पहिला संघीय संसदको चुनाव गराउन माग गरेको समाचार प्रकाशन गरेको छ ।
नयाँपत्रिका दैनिकले भने सरकारले निर्वाचन मिति घोषणाको तयारी गरिरहँदा स्थानीय निकाय कि स्थानीय तहको चुनाव भन्नेमा अन्योल रहेको समाचार प्रकाशन गरेको छ ।
अन्नपूर्ण पोष्ट दैनिक र राजधानी दैनिकले यातायात क्षेत्रमा देखिएको सिण्डिकेट तोड्न सर्बोच्च अदालतले दिएको परमादेशबारेको समाचार प्रमुखताका साथ प्रकाशन गरेका छन् ।
      