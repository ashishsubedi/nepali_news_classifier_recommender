
﻿हेटौंडा, २२ कात्तिक । वीरगन्जकी एक पत्रकार महिलाले आफनो ३९ औं जन्मोत्सव हेटौंडामा रहेको मानवसेवा आश्रमका अनाथ वालवालिकासँग मनाएकी छिन् ।
रेडियो वीरगञ्जमा कार्यरत महिला पत्रकार मायाँमितु न्यौपानेले आफ्नो जन्मोत्सव मानव सेवा आश्रममा आश्रित २२ जना बालबालिकाहरुका साथ मनाएकी हुन् । आफ्नो जन्मोत्सवको अवसरमा उनले आश्रममा आश्रित बालबालिकाहरुलाई एक–एक जोर न्यानो कपडा वितरण गरेकी छिन् ।
आफूले बर्षभर एक गाँस कटाएर र विभिन्न स्थानमा पाउने अतिरिक्त पारिश्रम तथा दक्षिणाबाट संकलन भएको रकमबाट अनाथ बालबालिकाहरुलाई सहयोग गर्ने गरेको बताईन् । उनले आफूले आफ्नो हरेक जन्मोत्सव अनाथहरुका साथमा मनाउने गरेको बताईन् । मानव सेवा आश्रमका अध्यक्ष रामजी अधिकारीको अध्यक्षतामा भएको कार्यक्रममा बोल्दै बरिष्ठ समाजसेवी पशुपतिबिक्रम शाहले ज्येष्ठ नागरिकहरुलाई सम्मान गर्ने सोचको विकासमा कमी हुदै गइरहेकोमा चिन्ता व्यक्त गरे ।
दिब्य सेवा निकेतन हेटौंडाका सञ्चालक केदार न्यौपानले बद्लिँदो परिवेससँगै छोराछोरीले आमाबुवा बिर्सने खतरा बढ्दै गएकोमा चिन्ता व्यक्त गरे । कार्यक्रममा पत्रकार धुब्र अधिकारी, समाजसेवी उषा शाह, आदर्श दास कमला गिरी लगायतले मन्तव्य व्यक्त गरे । मानवसेवा आश्रमको सबै शाखामा हाल १ सय ६६ जना वालवालिका तथा ज्येष्ठ नागरिकहरु आश्रित रहेको मानव सेवा आश्रमका प्रमुख रामजी अधिकारीले जानकारी दिए । कार्यक्रमको सहजिकरण नेपाल पत्रकार महासंघ पर्सा शाखाका सचिव समेत रहेकी रेडियो निकास हेटौंडाका स्टेशन कोर्डिनेटर कृष्णउदास खनालले बताए ।