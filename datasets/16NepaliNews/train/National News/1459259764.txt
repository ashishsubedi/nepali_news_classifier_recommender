
﻿राजविराज, १६ गते । सिंचाई मन्त्री उमेश कुमार यादवले कुनौलीदेखि सखडासम्मको नयाँ सडकको निर्माणको उद्घाटन गरेका छन् ।
बोरियामा मङ्गलवार उदघाटन गर्दैे मन्त्री यादवले राजविराज बजार विस्तार तथा कृषि विकासका लागि यो सडक कोशेढुङ्गा सावित हुने उनले बताए । करिव तीन किलोमिटर लम्बाई रहेको सो सडकको चौडाई चार मिटर रहेको छ ।
कुनौली तथा राजविराजका जनतालाई सखडा जान लामो दुरीको बाटो प्रयोग गर्नु परेको थियो, अब आवतजावत गर्न सजिलो भएको स्थानीयले बताए । मन्त्री यादवको सहयोग र पहलमा निर्माण हुन लागेको हो । सडक निर्माणका लागि मन्त्री यादवले सविधानसभाको चुनावको बेला प्रतिबद्धता व्यक्त गरेका थिए । उद्घाटन भएलगत्तै निर्माण कार्य समेत शुरू भएको छ । चालु आर्थिक वर्षमै त्यसलाई सम्पन्न गर्ने लक्ष्य मन्त्री यादवले लिएका छन् ।