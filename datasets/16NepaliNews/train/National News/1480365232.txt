
﻿बृजमान तामाङ
बिरेन्द्र बजार, १३ मंसिर । जनताको समस्याप्रति स्थानिय राजनीतिक पार्टी गैरजिम्वार रहेको सप्तरीको सितापुरमा सोमबार आयोजित एक कार्यक्रमका सहभागीहरुले गुनासो गरेका छन ।
लोक कल्याण नेपालको सहयोगमा गाविस सितापुरद्वारा गाविस भवनमा आयोजित सार्बजजानिक सुनुवाई कार्यक्रमका सहभागीहरुले यस्तो गुनासो गरेका हुन् । सार्वजानिक सुनुवाई जस्तो महत्वपुर्ण कार्यक्रममा राजनैतिक पार्टीका प्रतिनिधीहरु उपस्थित नहुनु गैर जिम्मेवारीपनको उपज भएको टिपनी गर्दै कार्यक्रका वक्ताहरुले राजनीतिक दल जनताको समस्याप्रति कतिको जिम्मेवार छन् भन्ने सहजै पुष्टी भएको बताए ।
सरकारको बैक मार्फत सामाजिक सुरक्षा भत्ता बितरण गर्ने नितीले बृद्धबृद्धा र अपाङ्ग मर्कामा परेको बताउँदै स्थानीय ८५ बर्षिय बृद्ध अन्तलाल बिश्वकर्माले गाउँमै बितरण गर्न माग गरे । छिमेकी गाविसहरुमा गाउमै भत्ता वितरण गरेको जानकारी गराउँदै उनले आफूहरुको समस्यामा राजनीतिक पार्टी र गाविस सचिवले चासो नलिएको गुनासो सुनाए ।
निवर्तमान गाविस अध्यक्ष बसन्त कुमार चौधरीले सामाजिक सुरक्षा भत्ता वितरणमा सरकारले एकरुपता ल्याउनुपर्नेमा जोड दिए । कार्यक्रममा पत्रकार बृजमान तामाङ, निवर्तमान उपाध्यक्ष योगेन्द्र प्रसाद चौधरी, अवकाश प्राप्त गाविस सचिव बतहु प्रसाद चौधरी, ईलाका स्वास्थ्य चौकी सितापुरका ईन्चार्ज निरन्जन प्रसाद यादव, अवकाशप्राप्त प्रधानाध्यापक महाबिर प्रसाद चौधरी, आदिबासी जनजाती महासंघ सितापुरका अध्यक्ष कुशेश्वर प्रसाद चौधरी, देब पुजन चौधरी, शैलेन्द्री कुमारी चौधरी, लता देबी चौधरी लगायतकाले मन्तब्य ब्यक्त गरे । गाविस सचिव भुमिराज ब्लोन तामाङको अध्यक्षतामा आयोजित कार्यक्रमको सहजीकरण एलजिएएफ सप्तरीका कार्यक्रम संयोजक मनोज कुमार गौतमले गरे ।