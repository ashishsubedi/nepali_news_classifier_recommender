
﻿सत्तारुढ नेकपा एमालेमा यतीबेला मन्त्री बन्नेहरुको लामो लहर देखिन्छ । यसकारण पनि पार्टी अध्यक्ष एवं प्रधानमन्त्री केपी शर्मा ओली कस्लाई मन्त्री बनाउने भन्ने समस्यामा परेका छन् । पार्टीमा लगनशील भएर लागेका र पार्टीलाई गतीशील बनाएका नेताहरु पाखा लाग्ने र हैसीयत नै नभएकाहरुको गोलचक्करमा प्रधानमन्त्रीलाई फसाउने खेल पनि पार्टी भित्रबाटै चल्न थालेको स्रोतको दाबी छ । 

कुनै बेला उर्जा मन्त्री बनेर पार्टीको इज्जत राख्न सफल भएका गोकर्ण विष्ट, सफल अर्थ मन्त्रीको उपमा पाएका सुरेन्द्र पाण्डेहरु पाखा लाग्ने अवस्था आएको छ भने बिना हैसीयत समानुपातिक कोटाबाट सांसद भएका केही नेताहरुलाई मन्त्री बनाउन अध्यक्ष ओलीलाई धम्की आउन थालेको छ । यतीसम्म की मन्त्री नबनाए राम्रो नहुने भन्दै ओलीलाई घेराबन्दीमा पार्न थालेका छन् । प्रत्यक्ष निर्वाचन जितेका र पार्टीलाई दोस्रो बनाउन योगदान दिएका योग्य सांसदहरु अहिले पाखा लाग्न थालेका छन् । 

कुनै बेला ओलीका नीकै नजीक बसेर काम गरेका र उपत्यका इन्चार्ज समेत भैसकेका कृष्णगोपाल श्रेष्ठको काम अहिले पार्टी मुख्यालयमा बसेर गफ छाँट्ने अनि कार्यकर्तालाई गफ दिने जस्तै भएको छ । नवौं महाधिवेशनमा क्याम्प परिवर्तन गरेर माधव नेपालको पक्षमा लागेको आरोप लागेका उनले अहिले आफ्नो सालो विनोद श्रेष्ठलाई मन्त्री नबनाए देखाइदिने धम्की दिन थालेको बालकोट स्रोत बताउँछ । कुनै बेला एमालेको मजदुर संस्था जिफन्टमा बागमती अञ्चल बाट केन्द्रीय सदस्य भएका विनोद अहिले जिफन्टमा पनि नैतिक आचरणका कारण कारबाहीमा परेका थिए । 

पार्टी महाधिवेशनमा पनि कहीले नेपाल त कहीले ओली भन्दै हीडेका उनी नराम्रोसँग पराजित भएका थिए । संविधानसभाको निर्वाचनमा पार्टीलाई कुनै सहयोग नगरेको र मजदुरको नाममा सभासद पाएको आरोप खेपेका श्रेष्ठलाई मन्त्री नबनाइ नहुने बाध्यतामा ओलीलाई पार्न खोजीएको ओली नकटकै एक नेता बताउँछन् । उनका अनुसार श्रेष्ठलाई मन्त्री बनाउँदा अन्य धेरै योग्य सांसदहरु अन्यायमा पर्ने भए पनि विना श्रेष्ठको भाई विनोदलाई मन्त्री नभै भएको छैन । उनले कसैलाई देखाइदिनकैलागि मन्त्री बन्न मरिमेटेको ओलीकै विश्वासीला नेताहरुले आरोप लगाएका छन् ।

 उनलाई मन्त्री बनाउन जिफन्टका अध्यक्ष विष्णु रीमाल पनि लागिपरेको आरोप छ । एमाले कार्यकर्ताहरुले पनि विनोदको नैतिकतामाथि बेला बेलामा प्रश्न उपाउँदै आएका छन् । त्यसोत अन्य यस्तै समानुपातिकमा बल्ल बल्ल सांसद भएका नेताहरुको दौडधुप पनि थामि नसाध्येको छ । उनीहरुले अहिले फलानो क्षेत्रको र फलानो जातिको प्रतिनिधित्थ्व मैले गर्छु भन्दै दौडरिहेका छन् । उपत्यकामा सबैभन्दा धेरै नेवार समुदायको बस्ती छ । यो समुदायबाट एक जना मात्रै सांसद प्रत्यक्ष निर्वाचित छन् । अनि नेवार समुदायबाट देशभरबाट दुई जना मात्र विजयी भएका छन् । 

रामवीर मानन्धर र जीवन श्रेष्ठ ।काठमाडौंबाट रामवीर मानन्धर र नवलपरासीबाट जीवन श्रेष्ठ । तर, उनीहरुलाई पाखा लगाएर कसैलाई उपहारका रुपमा मन्त्री बनाउने बहाना गरिन खोजीएको र यस्तो भए मान्य नहुने ओली निकटकै नेताहरु बताउँछन् । त्यस्तै विकट जिल्लाहरुमा विजयी भएका र मधेसी थारु समुदायबाट पनि निर्वाचित सभासदहरु धेरै छन् । उनीहरुलाई पाखा लगाएर मन्त्री बनाउने काम भयो भने एमाले भित्र अर्को असहज अवस्था आउने छ । अनि भावि निर्वाचनमा जनतासँग मत माग्दा के भन्ने भन्दै निर्वाचित सभासदहरुले गुनासो गर्न थालेका छन् । 

उनीहरुले यदी पार्टीले जन आधार नभएकाहरुलाई मन्त्री बनायो भने स्थानीय स्तरमा संगठन कस्ले गर्ने भनेर नैतीकताको प्रश्न पनि गर्न थालेका छन् । संविधानसभाको निर्वाचनमा एमालेले यस अघि कहिल्यै नजितेका स्थानहरुमा विजयी भएका धेरै योग्य सभासदहरु मन्त्री बन्ने लाइनमा छन् । उनीहरुमध्येबाट मन्त्री बनाउन सके एमाले नमुना बन्ने छ । तर, केही नेता रिझाउनकालागि कसैलाई देखाउनकैलागि मन्त्री बन्न चाहने एमालेजनहरुका कारण भोलिका दिनमा प्रधानमन्त्रीलाई सधैं बाडुली लागिरहे के गर्ने होला ?
