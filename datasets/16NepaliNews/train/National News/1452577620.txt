
﻿
कतार । कतारमा हालै स्थापना गरिएको बुद्धभूमि कपिलवस्तु सेवा समाजले जिल्ला भेला तथा परिचयात्मक कार्यक्रम गत शुक्रवार सम्पन्न गरेको छ ।
कार्यक्रममा कतारमा रहेका नेपालीहरुले बुद्धको जन्मभूमि कपिलवस्तुको विकास विस्तारका लागि चाल्न सकिने कदमका बारेमा छलफल भएका थिए ।
नेपालको प्राचिन सभ्यताको धरोहरका रुपमा रहेको कपिलवस्तुको पचारप्रसारमा अझै कमी कमजोरी भएकोले अब विदेशमा रहेका नेपालीहरुले पनि आ आफ्नो क्षेत्रबाट कपिलवस्तुको प्रचारमा जोड दिनुपर्ने सहभागीहरुले बताएका थिए ।
कार्यक्रममा सहभागीहरुले प्रवासमा रहेका र स्थानीयस्तरमा रहेका युवाहरुले आपसमा हातेमालो गर्दै कपिलवस्तुको विकासका लागि काम गर्नुपर्ने बताएका थिए ।
कार्यक्रम डा. अजिजुर रहमान शेखको प्रमुख आथित्यतामा सम्पन्न भएको थियो । कार्यक्रममा युवा संयोजक खगेश्वर गैरेले स्वागत मन्तव्य राखेका थिए ।
कपिलवस्तका बारेमा समाजका वरिष्ठ उपाध्यक्ष दिपक पौडेलले प्रकाश पारेका थिए ।
संस्थाका अध्यक्ष केशव खनालको अध्यक्षतामा भएको कार्यक्रम सस्थाका महासचिव बेदुराम भट्टराईले सञ्चालन गरेका थिए ।कुमार अविरल पन्थीबाट