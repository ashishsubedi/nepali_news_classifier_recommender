
﻿राजविराज, २७ साउन । जिल्ला प्रहरी कार्यालय सप्तरीको परिसरमा आयोजित एक सामारोहका बीच विहीवार ५७ जना ज्येष्ठ नागरिकलाई सम्मान गरिएको छ ।
प्रहरी उपरीक्षक भीम प्रसाद ढकालको अध्यक्षता तथा व्यवस्थापिका संसदका सभासद तथा महिला, बालबालिका, ज्येष्ठ नागरिक, समाजकल्याण संसदिय समितिका सभापति रञ्जु झाको प्रमुख आतिथ्यमा उनीहरुलाई सम्मान गरिएको हो । प्रमुख जिल्ला अधिकारी बलदेब गौतमको बिशिष्ट आतित्थमा आयोजित कार्यक्रममा योगेन्द्र भगत, बिरबल बिराजी, सिताराम कावरा, कृष्णराज बर्मा, अमृतलाल चौधरी, हिम्मत सिंह, डा.अशोकानन्द मिश्र, हिराबहादुर न्यौपाने, मञ्जु श्रेष्ठ, मीना ठाकुरलाई सम्मान गरिएको छ ।
नटाई यादव, शिवनारायण परियार, उल्फत मियाँ, हितनारायणलाल दास, गोपीलाल चौधरी, विश्वनाथ न्यौपाने, विष्णुमान श्रेष्ठ, ताराकान्त झा, बिलो यादव, जगरनाथ यादव, रत्न प्रसाद बराल, प्रेम बहादुर काफ्ले, धुथर साह, भुटनी चौधरी, चन्द्रकान्त चौधरी, सुकदेव मोचीलगायतलाई सम्मान गरिएको छ । विभिन्न राजनैतिक दलका अध्यक्ष तथा पार्टी प्रतिनिधी, सुरक्षा निकाय तथा सरकारी कार्यालयका प्रमुख, सञ्चारकर्मी समेतको सहभागितामा ज्येष्ठ नागरिकलाई सम्मान गरिएको जिल्ला प्रहरी कार्यालय सप्तरीले जनाएको छ । प्रहरी मेरो साथी कार्यक्रम अन्तर्गत समाजका बिभिन्न क्षेत्रमा बिशेष योगदान गर्ने ७० बर्ष भन्दामाथि उमेरका ज्येष्ठ नागरिकहरुको पहिचान गरि सम्मान गर्ने नेपाल प्रहरीको निति अनुरुप कार्यक्रम गरि ९ बृद्धा र ४८ जना बृद्धलाई दोसल्ला तथा सम्मान पत्रद्वारा सम्मान गरिएको छ । विभिन्न क्षेत्रमा रहेर विशिष्ट योगदान गर्ने ज्येष्ठ नागरिकलाई सम्मान गर्ने कार्यक्रमलाई निरन्तरता दिईने प्रहरी नायव उपरीक्षक दानबहादुर कार्कीले जानकारी दिएका छन् ।