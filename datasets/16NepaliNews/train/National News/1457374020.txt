
﻿
२४ फागुन, काठमाडौं । नेपाली सेनाले सेना दिवसका अवसरमा ८८ जना सैनिकलाई मानार्थ उप सेनानीको सम्मान दिएको छ । एकजना १ जनाले मानार्थ सह-सेनानी दर्जाको दज्र्यानी चिन्ह पाएका छन् ।
कार्यसम्पादन मूल्याङ्कनका आधारमा ८८ जना सुबेदारले मानार्थ उप सेनानीको उपाधि पाएका हुन् । यस्तै एक उपसेनानीले मानार्थ सह-सेनानीको सम्मान जितेका छन् ।
सेना दिवस तथा महाशिवरात्रीका अवसरमा सैनिक मञ्च टुँडीखेलमा भएको विशेष कार्यक्रममा उनीहरुलाई प्रधानसेनापति राजेन्द्र क्षेत्रीले मानार्थ पदको दज्र्यानी चिन्ह प्रदान गरे । यस्तै २१८ जना सैनिक तथा गैर-सैनिकलाई प्रधान सेनापति प्रशंसा निशान प्रदान गरिएको छ ।
कार्यक्रमको राष्ट्रपति बिद्यादेवी भण्डारी, प्रधानमन्त्री केपी शर्मा ओलीसहित सरकारी उच्च पदस्थ अधिकारीहरुको उपस्थिति थियो ।
राष्ट्रपति भण्डारीले सैनिक मञ्चमा रहेको वीर स्मारकमा माल्यार्पण पनि गरिन् ।  कार्यक्रममा हेलिकप्टरबाट व्यानर प्रदर्शन गरियो भने राईफल र तोपबाट महाशिवरात्री बढाँई गरिएको थियो ।
सेनाले सांस्कृतिक झाँकी सहित सैन्य कला प्रदर्शन गरेको थियो । कार्यक्रममा राष्ट्रपति भण्डारीले सेनाको वाषिर्क प्रकाशन “सिपाही बाषिर्क-२०७२” पनि बिमोचन गरिन् ।