
﻿काठमाडौं, विगत देखि नै एकिकृत माओवादी नेता बाबुराम भट्टराईलाई आरोप लाग्ने गरेको छ कि, उनलाई & पपुलर हुने रोग&  लागेको छ ? पत्रकार किशोर नेपालले आफ्नो अन्र्तवार्तामा भनेका छन् । बाबुरामलाई & पपुलर हुने रोग&  लागेको छ । अहिले आएर बाबुराम भट्टराईलेयो कुरा प्रमाणित गर्दैछन् । उनी सधैँ कुनै न कुनै बहानामा मिडियामा चर्चामा आइरहन्छन् । 

यसपाला पनि त्यस्तै भयो, तराईको आन्दोलनका बीच संविधान जारी भएकोले धेरै खुसी र दीपावली मनाउन नसकेको भट्टराईले प्रतिक्रिया दिँदै भट्टराई संविधान जारि भएको खुशियालीमा आफ्नै पार्टी सम्मिलित तीन दलको विजयीसभामा उपस्थित भएनन् । नयाँ संविधान जारी भएपछि तीनदलले टुँडिखेलमा गरेको संयुक्तसभामा भट्टराई विरामी भएका कारण जान सकेनन् भन्ने स्वकीय सचिव विश्वदिप पाण्डेले बताए ।  

स्वकीय सचिव विश्वदिप पाण्डेका अनुसार उनलाई तीन दिन देखि ज्वरो आइरहेको र निरन्तर ज्वरो आइरहेपछि जचाउँदा थाइराइड बढेकोले बेड रेस्टमा रहेका छन् । उनलाई डाक्टर लोचन कार्कीले उपचार गरीरहेको पनि पाण्डेले बताए। उनी साँच्चिकै बिरामी भएका कारण नै तीन दलको सभामा आउन सकेनन वा उनलाई मन लागेन त्यो कुरा उनलाई नै थाहा होला । तर सोझो तरिकाले हेर्दा उनी हिजोसम्म ठिकठाक नै थिए ।

 हिजो संविधान घोषणा पछि पत्रकारहरुसँग प्रतिक्रिया दिँदै उनले दीपावली वा दीप प्रज्वलन गर्नुपर्ने अवस्था नरहेको बताएका थिए । यस हिसावले पनि उनी वर्तमान संविधानसँग सन्तृष्ट छैनन् । तर संविधान निर्माणका लागि उनी संलग्न रहेको संवैधानिक संवाद तथा सहमति समितिको अध्यक्ष रहेकोले ब्यक्तिले के यस्तो गर्न सुहाँउछ भन्ने प्रश्न आम मानिसको मनमा यतिबेला उठिरहेको छ । 

तर उनकै गृह जिल्ला गोरखामा उनी पक्षधर कार्यकर्ताले संविधानको खुशियाली तथा विजयीसभालाई बहिष्कार गर्नुले उनी बिरामी भए भन्नु उनको बहानामा मात्रै हो भन्ने कुरा पुष्टि हुन्छ । एमाओवादी गोरखामा क्रियाशील भट्टराई विचार समूह पक्षधरले संविधानको स्वागतमा गोरखा बजारमा निकालिएको सद्भाव र्याली तथा संयुक्त सभा कार्यक्रम बहिष्कार गरेका छन् । 

 हजारौँ जनताको सहभागितामा हरमटारीदेखि बसपार्कसम्म भएको र्यालीमा डा बाबुराम भट्टराई विचार समूहका जिल्लास्थित नेता, कार्यकर्ता सहभागी नभएका हुन् । एमाओवादी भट्टराई विचार समूहको अध्यक्ष रहँदै आउनुभएका यानप्रसाद भट्ट देउरालीस्थित गाविसस्तरीय संयन्त्रले आयोजना गरेको एक कार्यक्रममा व्यस्त हुनुहुन्छ । 

उपाध्यक्ष ज्ञानेन्द्र कुमाल र सचिव रमेश पोखरेललगायत नेता, कार्यकर्ता पनि र्यालीमा सहभागी नभएका हुन् । उपाध्यक्ष कुमाल काठमाडौँमा रहेको दाबी गर्दै सचिव पोखरेलले फुर्सद नभएकाले कार्यक्रममा सहभागी नभएको प्रतिक्रिया दिनुभयो । कार्यक्रममा नजानु भन्ने केन्द्रीय निर्देशन नभएको दाबी गर्दै पोखरेलले एक थान संविधान आउँदैमा खुसी हुने, रमाउने, तामझाम गर्नुको अर्थ नरहेको बताउनुभयो । 

प्रचण्ड विचार समूह र डा बाबुराम भट्टराई विचार समूहको गोरखामा छुट्टाछुट्टै पार्टी कार्यालय सञ्चालनमा छ । गतवर्षदेखि एमाओवादी भट्टराई समूहले समानान्तर जिल्ला कमिटी गठन गरी छुट्टै कार्यालय सञ्चालनमा ल्याएको हो । जिल्ला कमिटी, तीन क्षेत्रमा क्षेत्रीय कमिटीका साथै गाउँ गाउँमा पनि समानान्तरक गाउँ कमिटी गठन गरिसकेको छ । 
