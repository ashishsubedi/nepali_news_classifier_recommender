
﻿वीरगञ्ज, २४ माघ । मधेस आन्दोलनकारी समिति वीरगञ्जका बरिष्ठ सदस्य बिनेश पटेलको सभापतित्वमा आइतवार सम्पन्न बैठकले तीन बुँदे निर्णय गरेको छ ।
बैठकले जारी मधेस आन्दोलन सफल एवं प्रभावकारी बनाउनको लागि मधेसमा क्रियाशिल राजनितीक दल एवं संगठनहरुसँग सहकार्य गरी अगाडि बढने, जागरण सभा गर्ने, जारी मधेस आन्दोलनका वीर शहिद एवं घाइतेहरुका लागि आफनोतर्फबाट संगै अन्य संग समन्वय गरी सहयोग गर्ने र गराउने र समितिका पदाधिकारीहरुलाई जिम्मेवारी बाडफाँड गरिएको समितीका सदस्य पटेलले बताए ।
बैठकले मधेस आन्दोलनकारी समिती वीरगंजको संयोजकमा सर्वसहमतिले बिनेश पटेललाई चयन गरेको छ । समितीको सह–संयोजकमा अनिल गुप्ता, सचिव जलेश्वर सर्राफ, कोषाध्यक्ष धुरेन्द्र पटेल, सहसचिव जायेद हुसेन, सहकोषाध्यक्ष सञ्जय पटेल, प्रवक्ता धन्नजीव मिश्रा रहेका छन् । सल्लाहकारहरुमा सन्तोष कुमार साह, जादोलाल साह, सुजित त्रिपाठी, समसुल मियाँ, सदस्यहरुमा आलोक यादव, मनोज पटेल, रुपेश यादव, अमित पटेल, बिष्णु पटेललगातय १५ सदस्यीय कार्य समिति गठन गरिएको समितिका संयोजक बिनेश पटेलले बताए ।