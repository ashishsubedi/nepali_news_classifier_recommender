
﻿राजविराज, १० कात्तिक । सप्तरी सदरमुकाम राजविराजमा महोत्सव आयोजना हुने भएको छ ।
कात्तिक २६ गतेदेखि मंसिर ६ गतेसम्म सञ्चालन हुने महोत्सवमा विभिन्न किसिमका स्टलहरु राखिनेछ । राजविराजस्थित राज रंगशालामा आयोजना हुनलागेको उक्त महोत्सवमा कृषि प्रदर्शनी, अटोमोवाइल्स तथा आइटी, फूड स्टल, इलेक्ट्रोनिक्स, गार्मेन्टस, शैक्षिक तथा पर्यटन, देश तथा विदेशका बिभिन्न व्यापारिक स्टलहरु, निःशुल्क स्वास्थ्य शिबिर, राष्ट्रिय तथा स्थानीय कलाकारहरुको रचनात्मक प्रस्तुतिसहितका आकर्षण रहने आयोजक समितिले जनाएको छ ।
बैष्णो काली मन्दिर युवा समितिले आयोजना गर्न लागेको महोत्सव मार्फत हुने आम्दानी मन्दिरको धर्मशाला र मण्डप बनाउने कार्यमा प्रयोग गरिने बुधबार पत्रकार सम्मेलनमा जानकारी दिईएको छ ।