
﻿राजविराज, ९ पुस । सशक्त आन्दोलनका कार्यक्रमलाई निरन्तरता दिँदै बिहिबार युवा विद्यार्थी मोर्चाको अगुवाईमा राजविराजमा मशाल जुलुस प्रदर्शन गरिएको छ ।
मधेशी मोर्चा सप्तरीको आह्वानमा राजविराज स्थित शिब मन्दिरको प्राङ्गणबाट निकालिएको मशाल जुलुस नगरको विभिन्न भाग परिक्रमा गरेको थियो । नगर परिक्रमा पश्चात शहीद दशन चौकमा पुगी सभामा परिणत भएको थियो ।
मधेशी मोर्चा सप्तरीका संयोजक कपिलदेव यादवको अध्यक्षतमा आयोजित बिरोध सभामा संघिय समाजवादी फोरम नेपालका केन्द्रीय सदस्य अशोक कुमार यादव, मोर्चाका क्षेत्रिय संयोजक लक्ष्मण यादव, युवा विद्यार्थी मोर्चाका संयोजक शुम्भु कुमार यादव ,नेकपा माओवादी वैद्य समुहका विष्णुकान्त यादव, संघिय समाजवादी फोरम नेपालका क्षेत्रिय अध्यक्ष नवनित झा ,रामसपा सचिव तेज नारायण यादव ,सर्वेश झा, युवा विद्यार्थी मोर्चाका सह–संयोजक तारकेश्वर यादव , मधुसुदन यादव ,मातृका समुहका आशिष सिंह ,रामकिसुन यादव, संतोष कुमार यादव ,गोपाल झा ,फोरम नेपालका विशाल यादव ,नरेश कुमार यादव ,फोरम गणतान्त्रिकका सचिव अरविन्द्र यादव ,युवा विद्यार्थी बिनोद मण्डल, चन्द्र नारायण दास, अमरजित यादव, महिला नेतृ रमिला साह, तराई मधेश राष्ट्रिय अभियानका नगर संयोजक दिनेश प्रसाद साहसहितका वक्ताहरुले सम्बोधन गरेका छन् ।