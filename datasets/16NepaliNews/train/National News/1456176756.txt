
﻿मधुबनी, १० फागुन । मधेस आन्दोलनको समर्थनमा सोमवार बिहारको मधुबनी जिल्लाको अमरपटिमा बिशाल र्याली निकालिएको छ ।
र्यालीमा नेपाल सदभावना पार्टीका राष्ट्रिय अध्यक्ष अनिल कुमार झा, साँसद डिम्पल झा, वीरगञ्ज पर्साका युवा नेता एवं युवा गठबन्धन पर्साका सल्लाहकार ओमप्रकास सर्राफ, नव विचार समुहका नेता रामेश्वर प्रसाद यादव, मास जनकपुरका संयोजक सरोज मिश्र, डा. सुरेन्द्र यादव, रौतहटका पत्रकार प्रेमचन्द्र झा,नव बिचार समूहका  युवा नेता प्रविण  यादव, जनकपुरका चर्चित पत्रकारद्वय शैलेन्द्र क्रान्ति, अजय अनुरागी,  सिरहाका  तमलोपाका युवा नेता सुरेस मण्डल लगायतको सहभागिता रहेको थियो । यसैगरी स्थानीय प्रा.डा. मुनेश्वर यादव, नागरिक समाजका अगुवाहरु, बरिष्ठ अधिवक्तासहित सर्वसाधारणको ब्यापक सहभागिता रहेको थियो । यसअघि सोमवार विहान मधेस आन्दोलनको समर्थनमा सोही ठाउँमा बिशाल सम्मेलन पनि गरिएको थियो ।


