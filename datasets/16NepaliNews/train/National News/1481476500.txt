
﻿२६ मंसिर, चन्द्रौटा । सबैभन्दा बढी दुर्घटना हुने क्षेत्र पहिचान गरी कपिलवस्तुका तीन स्थानमा कन्भेक्स मिरर राखिएको छ ।
कन्भेक्स मिरर घुम्ती सडकहरुमा राखिने ऐना हो जसबाट घुम्तीमा विपरीत दिशाबाट आएको सवारी साधन देखिन्छ ।
शिवराज नगरपालिकाको चोर खोला, सुराई खोला र खरेन्द्रपुरको मोडमा कनभेक्स मिरर राखिएको छ । ति मोडहरुमा वर्षेनी दर्जनौं दुर्घटना हुने भएकाले अत्यन्त जोखिमपूर्ण स्थान पहिचान गरिएको छ ।
रहेको जिल्ला ट्राफिक प्रहरी कार्यालय कपिलवस्तुका प्रहरी निरीक्षक राजकुमार रावलले दुर्घटना न्युनिकरण गर्न जिल्लाका संघ संस्थाको सहयोगमा मिरर जडान गरिएको जानकारी दिए ।
वाणगंगा यातायात व्यवसायी समिति, नेपाल किसान ट्याक्टर समिति र कृष्णनगर जिप व्यवसायी समितिको सहयोगमा कन्भेक्स मिरर राखिएको हो ।
सो कनभेक्स मिररलाई करिव २० हजार रुपैयाँ पर्दछ । यस्ता ऐना अझै ७ स्थानमा राख्न सके कपिलवस्तु जिल्लामा हुने सवारी दुर्घटना न्युनिकरण हुने ट्राफिक प्रहरी हबल्दार जितबहादुर बिसीले बताए ।