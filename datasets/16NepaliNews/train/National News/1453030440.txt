
﻿
३ माघ, काठमाडौं । अष्ट्रेलियाले भारतलाई तेस्रो एकदिवसीय क्रिकेटमा ३ विकेटले हराएको छ । र, घरेलु टोलीले पाँच म्याचको सिसिज ३-० ले आफ्नो पक्षमा पारेको छ ।
अष्ट्रेलियाले टस जितेर भारतलाई ब्याटिङको निम्तो दियो । पाहुना टोली भारतले विराट कोहलीको शतकको मदतमा निर्धारित ५० ओभरमा ६ विकेट गुमाएर २९५ रन बनायो ।
जवाफमा अष्ट्रेलियाले ४३८.४ ओभरमा ७ विकेट गुमाएर जित हात पार्‍यो । उसको जितमा ग्लेन म्याब्सबेजले महत्वपूर्ण पारी खेले । ८३ बलको सामना गरेका उनले ८ चौका र ३ छक्कासहित ९६ रन बनाए ।
शन मार्सले ६२ रन बनाए । कप्तान स्टिभ स्मिथले ४१ रन जोडे । भारतका उमेश यादव, इशान्त शर्मा र रविन्द्र जडेजाले समान २-२ विकेट लिए ।
कोहलीको २४ औं शतक

यसअघि भारतले कोहलीको २४ औं वनडे शतकको मदतमा ६ विकेट गुमाएर २९५ रन बनाएको पिथयो । ११७ बलको सामना गरेका कोहलीले दुई छक्का र सात चौकासहित ११७ रननै बनाए ।
उनले दोस्रो विकेटका लागि शिखर धवनसँग ११९ र तेस्रो विकेटका लागि अजिन्क्या रहाणेसँग १०९ रनको साझेदारी गरे । धवनले ६८ र रहाणेले ५० रन बनाए । भारतका कप्तान महेन्द्र सिंह धोनीले ९ बलमा २३ रनको योगदान दिए ।
भारतको सुरुवात राम्रो रहन सकेन । पछिल्लो दुई खेलमा शतक बनाएका रोहित शर्मा यो पटक ६ रनमै आउट भए । तर, विराटले पारी सम्हाले । उनले फास्टेस्ट ७००० रन समेत बनाए ।
अष्ट्रेलियाका जोन हेस्टिङ्सले ५८ रन दिएर चार विकेट लिए ।