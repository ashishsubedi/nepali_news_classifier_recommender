
﻿बृजमान तामाङ
बिरेन्द्र बजार, १३ असोज । सप्तरीको पातोमा बुधबार नेपाली काँगे्रस र दलित जनजाती पार्टी परित्याग गरी संघिय समाजवादी फोरम नेपालमा प्रवेश गर्ने नव प्रवेशीहरुलाई एक कार्यक्रमको बीच सपथग्रहण तथा आधारभुत सदस्यता वितरण गरेको छ ।
संघीय समाजवादी फोरम नेपाल क्षेत्र नम्बर ४ का अध्यक्ष अमरनाथ यादवको अध्यक्षता तथा तराई मधेश प्रदेशका सदस्य राधेश्याम पण्डितको प्रमुख आतिथ्यमा डाक्नेश्वरी मन्दिर परिसरमा एक कार्यक्रमको आयोजना गरी सपथग्रहण तथा सदस्यता वितरण गरेका छन् । कार्यक्रममा प्रमुख अतिथी पण्डितले नव प्रवेशीहरुलाई शुभकामाना तथा बधाई दिँदै सपथ ग्रहण गराउनुको साथै आधारभुत सदस्यता वितरण गरेका थिए ।
सपथ ग्रहण तथा सदस्यता वितरण कार्यक्रममा संघीय समावाजवादी फोरम नेपाल सप्तरीका उपाध्यक्ष कन्तलाल चौधरी, पार्टी प्रशिक्षण विभागका प्रमुख केदार यादव, क्षेत्र नम्बर ४ का क्षेत्रीय इन्चार्ज शिवशंकर यादव, जिल्ला सदस्य सुरेन्द्र यादव, उपेन्द्र नारायण चौधरी (पगडिवाला) सहितका नेताहरुको उपस्थिती रहेको थिए । संघिय समाजवादी फोरम नेपाल सप्तरीका प्रचार विभाग प्रमुख बृजमान तामाङले जानकारी दिए ।
गत सोमबार दलित जनजाती पार्टी परित्याग गरी श्रीराम मण्डलको नेतृत्वमा ३० जना र नेपाली काँग्रेस परित्याग गरी खुशीराम मण्डलको नेतृत्वमा १५ जना नेता कार्यकर्ता संघिय समाजवादी फोरम नेपालमा प्रवेश गरेका थिए ।