
﻿राजविराज, २४ जेठ । सप्तरीको सीतापुर गाविस वडा नम्वर–१ का अग्नी पीडितहरुलाई धर्मीहल्फा महिला विकास क्लवद्वारा सोमवार राहत सामग्री वितरण गरिएको छ ।
संस्थाद्वारा स्थानीय राजु चौधरी, लिखन चौधरी र महेश चौधरी तथा कटैया–१ का गर्भु माझी र बुद्धिलाल चौधरीलाई राहत स्वरुप त्रिपाल, थाल, गिलास, कराही, डेक्ची, डाँडु र लत्ताकपडा वितरण गरिएको हो । संस्थाका अध्यक्ष ई. सूर्यनारायण यादवले उक्त सामग्री वितरण गरे । उच्च माध्यमिक विद्यालय कल्याणपुरका पूर्व प्रधानाध्यापक महाबीर चौधरी, स्काई क्लवका अध्यक्ष भवानी चौधरी, समाजसेवी राधेश्याम मण्डललगायतको उपस्थिति रहेको थियो ।