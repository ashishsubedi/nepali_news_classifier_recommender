
﻿
४ माघ, काठमाडौं । अर्जेन्टिनाका राष्ट्रपति माउरिसियो माक्री फेसबुकमा सबैभन्दा बढी व्यस्त रहने नेता बनेका छन् । बर्सन मार्सटेलर नामक संस्थाले फेसबुकमा विश्व नेताहरु सम्वन्धी अध्ययन रिपोर्ट सार्वजनिक गरेको छ ।
अध्ययनअनुसार अर्जेन्टिनाका नव निर्वाचित राष्ट्रपति माक्री फेसबुकमा धेरै समय विताउने विश्व नेतामा पर्छन् । जसका कारण माउरिसियो माक्रीलाई निर्विवाद ‘फेसबुक राष्ट्रपति’को उपमा समेत दिइएको छ ।
कम्बोडियाका प्रधानमन्त्री हुन सेन दोस्रो र इजरायली प्रधानमन्त्री बेन्जामिन नेतान्याहू तेस्रो स्थानमा परेका छन् । भारतका प्रधानमन्त्री नरेन्द्र मोदी फेसबुकमा धेरै व्यस्त हुने नेताहरुको शीर्ष दश सूचीमा परेका छन् ।

फेसबुकमा सबैभन्दा लोकप्रिय नेता भने अमेरिकी राष्ट्रपति बाराक ओबामा बनेका छन् । गत नोभेम्बरमा मात्र फेसबुकमा आएका उनका ४ करोड ६४ लाख १४ हजार १७७ जनाले लाइक परेका छन् ।
दोस्रो स्थानमा छन् मोदी छन् । उनलाई ३ करोड १७ लाख ४५ हजार बढीले मन पराएका छन् । मोदी फेसबुकमा एसियाका लोकप्रिय नेता समेत बनेका छन् । लाइक, कमेन्ट र शेयरका आधारमा मोदी फेसबुकमा सबैभन्दा बढी प्रभावशाली नेता समेत देखिएको अध्ययनले जनाएको छ ।