
﻿भारतले शुक्रबार एक प्रेस नोट जारी गरी नेपालमा अापूर्ति रोकिएको कुरा अौपचारिक रूपमा स्वीकारेको छ।  भारतीय विदेश मन्त्रालयले शुक्रबार जारी गरेको प्रेस नोटमा &#39;त्यो सबै नेपालकै आन्दोलन र अस्थिरताको परिणाम&#39; भएको बताइएको छ। &#39;नेपाल भारत सिमाका धेरै ठाउँमा मालसामान अवरोध गरिएको थाहा पायौं। त्यो सबै नेपालकै आन्दोलन र अस्थिरताको परिणामा हो&#39;,

 भारतीय विदेश मन्त्रालयका प्रवक्ताले जारी गरेको प्रेस नोटमा भनिएको छ, &#39;हामीले पहिलेनै भनेका थियौं कि हाम्रा सामान निर्यातकर्ता र ढुवानीकर्ताहरुले नेपालमा चलिरहेको आन्दोलनका कारण आवतजावतमा समस्या भोग्नुपरेको बताएका थिए र हामीले २१ सेप्टेम्बरमै यसबारे आधिकारिक जानकारी दिएका थियौं&#39;, प्रेस नोटमा भनिएको छ।&#39;समस्याको जड पत्ता लगाएर प्रभावकारी र विश्वसनीय ढंगले यसको समाधान गरियोस्।

 अहिलेका मतभेदहरुलाई समाधान गर्दै सर्वस्विकार्य समाधान गरि त्यसलाई संस्थागत गरिनु पर्छ। हामी आशा गछौं कि स्थिति पहिले जस्तै सहज हुनेछ&#39; प्रेस नोटमा भनिएको छ। अहिले भइरहेको समस्या राजनीतिक तहबाट समाधान खोज्न भारतले आग्रह गरेको छ।

केही दिनअघि राजविराजमा भएको अान्दोलनरत मधेसी मोर्चाको बैठकले बिहिबारदेखि सीमा नाका  र राजमार्ग केन्द्रित अान्दोलन चर्काउने निर्णय गरेसँगै हिजोदेिख भारतसँग जोडिएका विभिन्न नाका ठप्प भएका छन्। मोर्चाका नेता कार्यकर्ताले सीमा नाकामा धर्ना दिइरहेका छन् भने भारतबाट मालवाहक सवारी नेपाल अाउन सकिरहेका छैनन्।
