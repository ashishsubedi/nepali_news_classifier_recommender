
﻿मुलुकको पछिल्लो राजनीतिक अवस्थाका बारेमा छलफल गर्न बसेको प्रमुख तीन दलको बैठकले अघोषित नाकाबन्दी खुलाउन भारतसँग औपचारिक पहल गर्ने निर्णय गरेको छ । प्रधानमन्त्रीको सरकारी निवास बालुवाटारमा सोमबार बसेको कांग्रेस, एमाले र एकीकृत माओवादी बैठकले भारतले अघोषित नाकाबन्दी लगाएको दुई सातापछि भारतसँग औपचारिक पहल गर्ने निर्णय गरेको हो ।

नाकाबन्दी खुलाउने जनाएको प्रतिबद्धता भारतले तोडेपछि बसेको उक्त बैठकमा भारतको भूमिकाको समिक्षा समेत गरिएको थियो । सार्वभौम सम्पन्न संविधानसभाबाट जारी भएको संविधानलाई अस्वीकार गरि नेपालमा पारवहन सम्बन्धि अन्तर्राष्ट्रिय कानुन विपरित भारतले अघोषित नाकाबन्दी जारी राखेको छ । साथै नयाँ सरकार गठनका विषयमा पनि छलफ भएको छ । अधिकतम सहमतिका आधारमा नयाँ सरकारको नेतृत्व चयन गर्ने पनि बैठकले निर्णय गरेको छ ।
