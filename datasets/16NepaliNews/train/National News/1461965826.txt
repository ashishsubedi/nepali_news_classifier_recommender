
﻿राजविराज, १७ वैशाख । प्रेस युनियनका केन्द्रीय सचिव सूर्य क्षेत्रीको असामयिक निधनप्रति युनियन सप्तरीका कार्यवाहक रामनारायण विश्वासले दुःख व्यक्त गरेका छन् ।
उनले शुक्रवार प्रेस विज्ञप्ति जारी गर्दै क्षेत्रीको निधनप्रति दुःख व्यक्त गरेका हुन् । उनको निधनले सप्तरी शाखासहित आम पत्रकार जगत नै दुःखित तथा मर्माहित भएको विज्ञप्तिमा उल्लेख छ । विगत एक वर्षदेखि ब्रेन ट्यूमरबाट पीडित भएका सचिव क्षेत्रीको असामायिक निधनले नेपाली पत्रकार जगतमै एक यूवा–निड्डर पत्रकार सदाकालागि विदा भएको भन्दै प्रेस विज्ञप्तिमा अगाडि भनिएको छ ‘दुःखद् घडीमा दिंवगत आत्माको चिरशान्तिको कामनासहित शोकाकुल परिवारजनमा धैर्यधारणको क्षमता इश्वरले प्रदान गरुन् भनि कामना गर्दछौं ।’