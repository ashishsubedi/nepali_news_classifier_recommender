
﻿राजविराज, १७ कार्तिक । पूर्वाञ्चलका विभिन्न जिल्लामा मंगलबार भएको सवारी दुर्घटनामापरि एक जनाको मृत्यु भएको छ भने ११ जना घाइते भएका छन् ।
सप्तरीः– पूर्व पश्चिम राजमार्ग अन्तर्गत सप्तरीको कल्याणपुर ३ मा अपरान्ह ३ः४५ बजे नम्बर नखुलेको मोटरसाइकलले ठक्कर दिँदा सोही स्थान बस्ने सदाम अन्सारीको अन्दाजी ५ वर्षिया छोरी साईवा खातुन घाइते भएकी छिन् । घाइते बालिकाको गजेन्द्रनारायण सिंह सगरमाथा अञ्चल अस्पतालमा उपचार भइरहेको छ । ठक्कर दिने मोटरसाइकल चालकको पहिचान तथा खोजीकार्य भइरहेको जिल्ला प्रहरी कार्यालय सप्तरीले जनाएको छ ।
सप्तरीकै सप्तकोशी नगरपालिका १ फतेपुर–कंचनपुर सडक खण्डमा राती ८ बजे नम्बर नखुलेको मोटरसाइकलले ठक्कर दिएर सोही ठाउँ बस्ने धनबहादुर राईको ९ वर्षिया छोरी करुणा राई घाइते भएकी छिन् । घाइते बालिकालाई फत्तेपुर मेडिकलमा पु¥याई उपचार गराइएको छ ।
मोरङः– कोशी राजमार्ग अन्तरगत मोरङको विराटनगर ४ दुध विकास संस्थान अगाडि साँझ ५ः४५ बजे नम्बर नखुलेको सवारी साधनको ठक्करबाट मंगलबार साँझ मोरङ गोविन्दपुर ३ बस्ने अन्दाजी ३० वर्षिया सुशिला पोख्रेलको घटनास्थलमै मृत्यु भएको छ । ठक्कर दिने सवारी साधनको पहिचान तथा खोजीकार्य भइरहेको जिल्ला प्रहरी कार्यालय मोरङले जनाएको छ ।
मोरङकै झुर्कीया ५ आमबारी चौकमा राती ८ बजे को१७प ६७१५ नम्बरको मोटरसाइकल अनियन्त्रित भई दुर्घटना हुदाँ मोटरसाइकलका चालक इलाका प्रहरी कार्यालय दमकमा कार्यरत प्रहरी कार्यालय सहयोगी सतनलाल बहरदार घाईते भएका छन् । घाइते बहरदारको गोल्डेन अस्पताल विराटनगरमा उपचार भइरहेको छ ।
झापाः– दमक नगरपालिका ३ भाङ्गबारीमा साँझ ६ बजे मे८प ३२६५ नम्बकरो मोटरसाइकल अनियन्त्रित भई दुर्घटना हुँदा चालक मोरङ मधुमल्ला–२ का अन्दाजी २५ को खेमराज राई घाईते भएका छन् । घाइते राईलाई उपचारकालागि न्यूरो अस्पताल विराटनगर ल्याइएको छ ।
सुनसरी औरावनी–५ स्थित दुहबी–ईनरुवा सडक खण्डमा अपरान्ह ३ बजे को११प ८४१ नम्बरको मोटरसाइकलले साइकललाई ठक्कर दिंदा सुनसरी औरावनी–५ का अन्दाजी ३५ वर्षिय भक्त बहादुर मगर घाइते भएका छन् । घाइते मगरको टाउँको र निधारमा चोट लागेकोले जिल्ला अस्पताल ईनरुवा पु¥याई उपचार गराइएको छ । ठक्कर दिने मोटरसाइकल चालक प्रहरी चौकी औराबनीमा राखिएको छ ।
त्यस्तै कोशी राजमार्ग अन्तर्गत सुनसरीको सोनापुर–३ स्थित अरिहन्त मल्टिफाइवर्स अगाडि साँझ ६ बजे को१५प ९७१ नम्बरको मोटरसाइकल अनियन्त्रित भई दुर्घटना हुँदा मोटरसाइकलका चालक दुहबी–भलुवा नगरपालिका ७ बस्ने ५० वर्षिय सुभाष न्यौपाने घाईते भएका छन् । घाइते न्यौपानेलाई जीवनज्योती अस्पताल दुहबी पु¥याई उपचार गराइएको छ ।
सुनसरीकै चिमडी–३ स्थित भित्री सडकखण्डमा राती ९ बजे को६प ५२४९ नम्बरको मोटरसाइकलले पैदलयात्रीलाई ठक्कर दिँदा चारजना घाइते भएका छन् । घाइतेहरुमा पैदलयात्री चिमडी–३ की अन्दाजी ६० वर्षिय भुट्टीदेवी चौधरी, उनकी नातिनी ७ वर्षिया धिरमिता चौधरी तथा मोटरसाइकलमा सवार सुनसरी अमाहीबेला–२ का अन्दाजी २४ वर्षिय शम्भु चौधरी र सोही गाविस ३ का अन्दाजी २६ वर्षिय अमृत चौधरी रहेका छन् । घाइते पैदलयात्रीहरुको अवस्था गम्भिर रहेकोले उपचारकालागि विराटनगरतर्फ ल्याइएको छ भने अन्यको अवस्था सामान्य रहेको छ ।
सुनसरीकै धरान उप–महानगरपालिका ६ मा राती ८ः३० बजे को२२प ६११ नम्बरको मोटरसाइकल र को१६प ६८२८ नम्बरको स्कुटी एक आपसमा ठोक्किंदा मोटरसाइकलका चालक धरान ११ बस्ने अन्दाजी ३५ वर्षिय ओमप्रकाश गुरुङ घाईते भएका छन् । घाइते गुरुङलाई उपचारकालागि विपी कोइराला स्वास्थ्य विज्ञान प्रतिष्ठान धरान पु¥याइएको छ ।