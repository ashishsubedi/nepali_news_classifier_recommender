
﻿नवलपरासी । दोस्रो विश्व युद्ध लडेका वीर योद्धा चन्द्रसिंह गुरुङले नवलपरासीबाट प्रतिलिपि नागरिकता लिएका छन् ।  नवलपरासीको नर्सही–४ घर भएका गुरुङले १०९ वर्षको उमेरमा प्रतिलिपि नागरिकता लिएका हुन् ।
गुरुङ नवलपरासी घर भएका दोस्रो विश्व युद्धको वीर योद्धा हुन् । दोस्रो विश्व युद्धका जीवित योद्धा चन्द्रसिंह गुरुङले जिल्ला प्रशासन कार्यालयबाट प्रतिलिपि नागरिकता प्रमाणपत्र प्राप्त गरेका हुन् ।
एक सय ९ वर्ष पुगेपनि त्यतिबेला नागरिकता बनाउँदा उमेर घटाएकाले नागरिकतामा भने १०२ वर्ष कायम गरिएको छ । विश्व युद्धमा इराकसम्म पुगेका चन्द्रसिंह गुरुङले आफूलाई स्याहारसुसार गर्ने बुहारीलाई अंश दिन तथा अन्य कामका लागि प्रतिलिपि नागरिकता लिनुपरेको बताए ।
गुरुङ विश्व युद्ध लड्दा इराकसम्म पुगेका थिए । उनीसँग ब्रिटिस आर्मी, भारतीय प्रहरी, रेल्बे सेवामासमेत काम गरेको अनुभव छ ।
आफूले धेरै योगदान दिएर नेपाललाई चिनाउन सफल भएपनि  राज्यले भने सम्मान दिन नसकेको उनको गुनासो छ ।
रासस
 
 