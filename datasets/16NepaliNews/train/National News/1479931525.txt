
﻿सप्तरी, ८ मंसिर । सप्तरीमा विधुत चोरी नियन्त्रण अभियान अन्तर्गत बुधबार ९ जनामाथी कारवाही गरिएको छ ।
हुकिङ्ग गरेर विद्युत चोरी गरिरहेको अवस्थामा पक्राउ पर्नेहरुमा सप्तरीको सितापुरका सन्तोष कुमार चौधरी, पौवाका सरोज कुमार यादव, सितापुर–२ का मातन चौधरी, बसविट्टि–४ का रामअशिष चौधरी, बेंग्री–१ का पुरुषोतम चौधरी, तेरहौता–५ का रमेश मण्डल, बेंग्री–१ का प्रदिप साह, विष्णु देव चौधरी र मुकेश कुमार साह छन् ।
उनीहरुलाई बुधबार दिउँसो विधुत प्राधिकरण राजविराज र जिल्ला प्रहरी कार्यालय सप्तरीबाट अनुगमनमा निस्केको टोलीले हुकिङ गरी बिधुत चोरी गरेको अवस्थामा पक्राउ गरेको जिल्ला प्रहरी कार्यालय सप्तरीले जनाएको छ । पक्राउ परेका व्यक्तिहरु उपर विधुत कार्यालयबाट बिधुत चोरी नियन्त्रण ऐन अन्तर्गत कारवाही थालिएको छ ।