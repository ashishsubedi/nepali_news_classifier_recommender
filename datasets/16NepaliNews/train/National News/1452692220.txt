
﻿सलमान खान
२९ पुस, भैरहवा । रुपन्देही जिल्लामा बिहीबार ८४ हजार लिटर पेट्रोल वितरण गरिने भएको छ । प्रतिपरिवार पाँच लिटरको दरले मट्टितेल पनि वितरण गरिने छ ।
पेट्रोल र मट्टितेल अभावले अस्तव्यस्त भएको जनजीबनलाई केही सहज बनाउनका लागि जिल्लाका पेट्रोल पम्पहरुबाट पेट्रोल र मट्टितेल वितरण गरिने जिल्ला प्रशासन कार्यालय रुपन्देहीले जनाएको छ ।
जिल्लामा बिहीबार विहान ११ बजेदेखि निजी कार, ट्याक्सी र मोटरसाइकल धनीहरुका लागि पेट्रोल वितरण हुने छ । पेट्रोल वितरण गर्ने २८ पम्पहरुलाई नेपाल आयल निगमको भलवारी डिपोले ३ हजार लिटरको दरले कुल ८४ हजार लिटर पेट्रोल उपलब्ध गराएको छ ।
सवारी धनीहरुले सवारीको ब्लुबुक लिएर मोटरसाइकल ५ सय रुपैयाँको र निजी कार र ट्याक्सी १ हजार २ सय रुपैयाँ पेट्रोल पाउने छन् ।
पेट्रोल वितरण हुने २८ वटा पेट्रोलपम्ममध्ये ३ वटा बुटवलको सायना इन्टरनेश्नल, अशोका सप्लायर्स र भैरहवाको रिलायन्स नेपाल पेट्रोलियम प्रालिबाट निजी कार र ट्याक्सीलाई इन्धन उपलब्ध गराइने छ ।
जिल्लाका अन्य २५ वटा पेट्रोलपम्पबाट मोटरसाइकललाई वितरण गरिने जिल्ला प्रशासन कार्यालय रुपन्देहीले जनाएको छ ।
मट्टितेल पनि बाँडिने
जिल्ला प्रशासन कार्यालय रुपन्देहीले जिल्लाको ८ वटा पेट्रोल पम्पबाट मट्टितेल पनि वितरण गर्ने भएको छ । प्रतिपरिवार ५ लिटरको दरले बिहीबार बिहान ११ बजेदेखि मट्टितेल वितरण गरिने जिल्ला प्रशसान कार्यालय रुपन्देहीले जनाएको छ ।
हेर्नुस् पेट्रोल र मट्टितेल बाँड्ने पम्पहरुको सूची

