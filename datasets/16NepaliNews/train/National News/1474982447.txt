
﻿बिरेन्द्र बजार, ११ असोज । सघीय समाजवादी फोरम नेपाल क्षेत्र नम्बर ४ सप्तरीको बैठक सोमबार एक कार्यक्रमको बीच सम्पन्न भएको छ ।
संघीय समाजवादी फोरम नेपाल क्षेत्र नम्बर ४ का अध्यक्ष अमारनाथ यादवको अध्यक्षता तथा तराई मधेश प्रदेशका संयोजक रेणु यादवको प्रमुख आतिथ्यमा एसएलसी, उच्च मावि पत्थरगाडामा बैठक सम्पन्न भएको हो । बैठकले तत्कालिन मधेशी जनअधिकार फोरम नेपाल र संघीय समाजवादी पार्टी नेपाल बीच क्षेत्र नम्बर ४ को समायोजन, गरी पुनः अमारनाथ यादवको अध्यक्षतामा २४ सदस्य क्षेत्रीय समिति गठन गरेको जनाएको छ ।
कार्यक्रममा केन्द्रीय उपाध्यक्ष रेणु यादव, केन्द्रीय सदस्य तथा सप्तरी जिल्ला सह–इन्चार्ज बिनोद चौधरी, केन्द्रीय सदस्य चित्त नारायण यादव तराई मधेश प्रदेशका सदस्य राधेश्यम पण्डितले शुभकामाना मनतव्य व्यक्त गरेका छन् ।
यसैगरी जिल्ला अध्यक्ष दिनेश यादव, उपध्यक्ष कन्तलाल चौधरी, सह–सचिव उपेन्द्र साह, जिल्ला सदस्यहरु केदार यादव, शिवशंकर यादव, सुरेन्द्र यादव, रामेश्वर यादव, शैलेन्द्र यादव लगायत समेतले मनतव्य व्यक्त गरेका छन् ।
संघीय समाजवादी फोरम नेपाल क्षेत्र नम्बर ४ का सचिव बिरेन्द्र कुमार यादवले सञ्चालन गरेको छन् भने कार्यक्रममा स्वागत क्षेत्रीय सदस्य सतिस साहले गरेका छन् । कार्यक्रममा दलित जनजाती पार्टी परित्याग गरि श्रीराम मण्डलको नेतृत्वमा ३० जना र नेपाली कांग्रेस परित्याग गरी खुशीराम मण्डलको नेतृत्वमा १५ जना संघीय समाजवादी फोरम नेपालमा प्रवेश गरेको छन् । संघीय समाजवादी फोरम नेपाल सप्तरीका प्रचार विभाग प्रमुख बृजमान तामाङले जानकारी दिएका छन् ।