
﻿काठमाडौँ,   शीर्ष ३ दल र संयुक्त लोकतान्त्रिक मधेसी मोर्चाबीच मंगलबार सिंहदरबारमा भएको वार्ता निष्कर्षविहिन बनेको छ । तीन दलले गठन गरेको ३ सदस्यिय समिति र मोर्चाको ४ सदस्यिय टोलीबीच सिंहदरवारमा भएको वार्ता निष्कर्षमा पुग्न नसकेकाले भोली फेरी बस्ने भन्दै आजको वार्ता विना निष्कर्ष टुंगीएको मोर्चाको वार्ता टोलीका सदस्य सद्भावनाका सहअध्यक्ष लक्ष्मणलाल कर्णले जानकारी दिए ।

 उनले आफूहरुले राखेको माग पुरा गर्ने प्रतिवद्धता नआएसम्म राजनीतिक एजेण्डामा प्रवेश गर्न नसकिने बताएसँगै सरकारी टोली उठेर हिँडेको बताए ।
वार्तामा मोर्चाले सीमांकन, समावेसी-समानुपातिक प्रतिनिधित्व, जनसंख्याको आधारमा निर्वाचन क्षेत्र लगाएतका संविधानमा ३५ बुँदे संशोधन प्रस्ताव पेश गरेको थियो । सरकारी वार्ता टोलीले सरकार र नेताहरुसँग छलफल गरि भोली हुने वार्तामा ठोस प्रस्ताव ल्याउने बताएका छन् ।

वार्तामा संयुक्त मधेसी मोर्चाका तर्फबाट वार्ता टोलीमा कर्ण सहित तमलोपार्टीका महामन्त्री सर्वेन्द्रनाथ शुक्ल , संघीय समाजवादी फोरम नेपालका लालबाबु राउत र तराई मधेस सद्भावना पार्टीका रामनरेश राय सहभागी थिए भने ३ दलको तर्फबाट नेपाली कांग्रेसका महेश आचार्य, एमालेका अग्नी खरेल र एमाओवादीका नारायणकाजी श्रेष्ठ सहभागी थिए ।
