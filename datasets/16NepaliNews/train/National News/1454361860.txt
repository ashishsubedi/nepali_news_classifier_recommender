
﻿राजविराज, १८ माघ । मधेशमा जारी आन्दोलन र राज्यपक्षद्वारा भईरहेको दमनबारे राष्ट्रिय मधेश समाजवादी पार्टी सप्तरीका उपाध्यक्ष सतिश सिंहले विहारका एक मन्त्रीलाई जानकारी गराएका छन् ।
उपाध्यक्ष सिंहले आइतवार भारतको पटनामा भेटेर विहारका स्वास्थ्य, लघु जलश्रोत एवम् पर्यावरण मन्त्री तेजप्रताप यादवलाई मधेश आन्दोलनको विषयमा जानकारी गराएका हुन् । राष्ट्रिय जनता दलका युवा नेता समेत रहेका मन्त्रीसँगको भेंट सकारात्मक रहेको बताउँदै उनले भने ‘हामीहरु आन्दोलनरत मधेशी जनतालाई हरेक प्रकारले सहयोग गर्न तयार रहेको प्रतिवद्धता व्यक्त गर्नुभएको छ ।
शान्तिपूर्ण आन्दोलनमा भईहरको दमनप्रति राष्ट्रिय जनता दल गम्भीर रुपमा लिएको भन्दै आन्दोलनमा राज्यद्वारा भइरहेको दमन निन्दनीय रहेको भन्दै मन्त्री यादवले मधेशको मागलाई सम्बोधन गर्नुपर्नेमा जोड दिएको रामसपा सप्तरीका उपाध्यक्ष सिंहले जानकारी दिए ।