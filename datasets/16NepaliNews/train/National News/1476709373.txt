
﻿मोरङ, १ कार्तिक । मोरङको विराटनगर–२१ स्थित भन्सार कार्यालयको १ नम्बर ढाट नजिकैबाट प्रहरीले आइतबार लागुऔषधसहित दुईजनालाई पक्राउ गरेको छ ।
पक्राउ पर्नेमा सुनसरी इटहरी–४ आर्दशटोलका २३ बर्षिय सनम शेर्पा र भारत सहर्षा थाना बनगाह–१५ बस्ने २४ बर्षिय दिलिप जैसवाल रहेका छन् । उनीहरुलाई लागुऔषध नियन्त्रण व्युरो विराटनगरबाट खटिएको प्रहरीको टोलीले आइतबार दिउँसो पक्राउ गरेको हो ।
प्रहरीले सनम शेर्पाको साथबाट नाईट्रोसन २९ ट्याब्लेट र दिलिप जैसवालको साथबाट  नाईट्रोसन ५० ट्याबलेट, कोरेक्स ८ बोतल, स्पास्नो प्रोक्सिवन ४ सय २४ पिस बरामद गरेको छ । लागुऔषध सहित पक्राउ परेका दुबैजनालाई सिमा प्रहरी चौकी रानीमाराखि थप अनुसन्धान भइरहेको प्रहरीले जनाएको छ ।