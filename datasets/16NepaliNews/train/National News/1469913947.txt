
﻿वीरगञ्ज, १५ साउन । सद्भावना पार्टी वीरगञ्ज नगर कार्य समितिले आयोजना गरेको राहत शिविर शनिवार सम्पन्न भएको छ ।
नगर अध्यक्ष ओमप्रकास सर्राफको नेतृत्वमा साउन १३ गतेदेखि राहत शिविर सञ्चालन गरिएको थियो । शिबिरको अन्तिम दिन सौन्र्दय व्यवसायिका सिर्जनशील हातहरुको संघको तर्फबाट नगद दुई हजार एक सय, सदभावना पर्सा सचिव राजेश साह ५ सय, जिल्ला नेता किशोरी यादव ५ सय, सदभावना प्रेस मञ्चका केन्द्रीय संयोजक सन्तोष पटेल वीरगंज नगर अध्यक्ष ओमप्रकास सर्राफ, पत्रकार दिपक चौरसिया लगायतकाले नगद सहयोग गरेका छन् ।
वीरगंज घण्टाघरमा सञ्चालित तीन दिने राहत शिबिरबाट नगद ३१ हजार ७० रुपैया, तीन बोरा चिउरा , चार झोला लत्ताकपडा र पाँच जोडा चप्पल संकलन भएको र प्रतिवद्धता जनाएका अन्य रकम आउने क्रम जारी रहेको वीरगञ्ज नगर अध्यक्ष ओमप्रकास सर्राफले जानकारी दिए । गत साता अबिरल बर्षा संगै आएको बाढी पहिरोले प्रभावित मधेसका जिल्लाहरुको सहयोगार्थ सदभावना पार्टीले सो राहत संकलन गरेको अध्यक्ष सर्राफले बताए ।