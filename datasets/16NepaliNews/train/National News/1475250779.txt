
﻿झापा, १४ असोज । झापाको राजगढ–३ बुट्टबारीमा विहिबार राती जङ्गली हात्ती धपाउने क्रममा करेन्ट लागेर एक पुरुषको मृत्यु भएको छ ।
गाउँमा जङ्गली हात्ती पसेपछि विधुतीय साइरन बजाउने क्रममा करेन्ट लाग्दा राजगढ–३ बुट्टाबारी बस्ने ५७ वर्षिय कृष्ण नेम्वाङको उपचारका क्रममा मृत्यु भएको हो । विहिबार साँझ करेन्ट लागेर गम्भीर घाइते भएका नेम्बाङलाई उपचारकालागी मनमोहन अस्पताल बिर्तामोड लगिएकोमा उनको सोही अस्पतालमा उपचारकै क्रममा राती ९.३० बजे मृत्यु भएको छ ।
घटनाबारे जानकारी पाएपछि इलाका प्रहरी कार्यालय राजगढमा जानकारी प्राप्त भएपछि घटनास्थल पुगेर प्रहरीले जानकारी लिएको छ । घटनाबारे अनुसन्धान भइरहेको प्रहरी कार्यालय राजगढले जनाएको छ ।