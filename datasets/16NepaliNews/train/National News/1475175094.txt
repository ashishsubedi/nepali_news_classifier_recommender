
﻿राजविराज, १३ असोज । सप्तरी र सिरहामा बिहीबार भएको सवारी दुर्घटनामा तीनजना घाइते भएका छन् ।
सप्तरीको राजविराज–७ मा स४प ७४४८ नम्बरको मोटरसाइकलको ठक्करबाट पैदल यात्री लौनिया–६ बस्ने रामचलितर खङ्ग घाइते भएका छन् ।
पैदल हिड्दै गरेका खङ्गलाई दिउसो १ बजेतिर मोटरसाइकलले ठक्कर दिएको थियो । ठक्करबाट घाइते भएका खङ्गलाई विपी कोइराला स्वास्थ्य विज्ञान प्रतिष्ठान धरानमा उपचार भइरहेको छ । दुर्घटनामा मोटरसाइकल चालक देउरी भरुवा–७ बस्ने दिपेन्द्र यादव समेत घाइते भएकाले गजेन्द्र नारायण सिंह सगरमाथा अञ्चल अस्पताल राजविराजमा उपचार भइरहेरको जिल्ला प्रहरी कार्यालय सप्तरीले जनाएको छ ।
सिराहाको गोलबजार–६ मा पश्चिमबाट पूर्वतर्फ जादै गरेको ना४ख ६७१३ नम्बरको बसले ठक्कर दिदाँ गोलबजार–३ बस्ने त्रिलोचन वाग्ले घाइते भएका छन् । बिहान १०ः३० बजेतिर पैदल हिड्दै गर्दा उनलाई बसले ठक्कर दिएको थियो । ठक्करबाट घाइते वाग्लेको माँ धमनी अस्पतालमा उपचार भइरहेको छ भने बसका चालकलाई इलाका प्रहरी कार्यालय गोलबजारले नियन्त्रणमा लिएको छ ।