
﻿सुभाषप्रसाद साह
२३ पुस, कलैया । विश्व प्रसिद्ध धार्मिकस्थल बाराको गढीमाई मन्दिरमा मध्यमाञ्चल क्षेत्रीय प्रशासक लक्ष्मीप्रसाद ढकालले बिहीबार विहान दर्शन गर्दा मधेसी मोर्चाका कार्यकर्ताहरुले विरोध प्रदर्शन गरेका छन् ।
लक्ष्मीप्रसाद ढकाल
सुरक्षाकर्मीहरुका साथ उनी बिहान गढीमाईको दर्शन गर्न आएका बाराको बरियारपुर आएका थिए । आन्दोलनरत संयुक्त लोकतान्त्रिक मधेसी मोर्चा, संघीय समाबेशी मधेसी गठबन्धन लगायतका पार्टीका कार्यकर्ताहरुले क्षेत्रिय प्रशासकको विरोधमा कलैयामा नाराबाजी गरेका थिए ।
मधेस आन्दोलनको बिरोधमा लागेर आन्दोलनकारीमाथि दमनको नीति लिएकाले ढकालको बिरोधमा नाराबाजी गरिएको मोर्चाका कार्यकर्ताहरुले बताए ।  ढकाल यसअघि गृहमन्त्रालयका प्रवक्ता थिए ।
बाराको महागढीमाई नगरपालिका बरियारपुरस्थित गढीमाईको उच्च पदस्थ अधिकारीहरुले दर्शन गर्दै आएका छन् । बारा, पर्सा, रौतहट, मकवानपुर, चितवनलगायतका क्षेत्रमा रहेका अधिकारीहरुले गढीमाईको मन्दिरमै पुगेर दर्शन गर्ने प्रचलन छ ।