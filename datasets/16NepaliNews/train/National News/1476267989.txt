
﻿सुनसरी, २६ असोज । सुनसरीको ईटहरी उपमहानगरपालिका–८ स्थित एक घरमा मङ्गलबार बिधुत सर्ट भएर आगलागी भएको छ ।
गणेश प्याकुरेलको बैठक कोठामा मंगलबार साँझ ६ बजेको समयमा बिधुत लाइन सर्ट भएर आगलागी भएको हो । आगलागीबाट उनको घरभित्र रहेका सामानहरु जल्दा करिब १२ लाख बराबरको क्षति भएको पूर्व क्षेत्रीय प्रहरी कार्यालय बिराटनगरले जनाएको छ । आगलागी इटहरी उपमहानगरपालिकाको वारुणयन्त्र र स्थानीय प्रहरीको सहयोगमा नियन्त्रणमा आएको थियो ।