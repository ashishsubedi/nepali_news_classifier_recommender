
﻿राजविराज, २ कार्तिक । मधेशी मोर्चा नगरसमितिको विशेष अगुवाईमा मंसिर ५ गते पूर्व–पश्चिम राजमार्ग केन्द्रित आन्दोलन गर्ने भएको छ ।
राजविराज स्थित लक्ष्मीारायण राधाकृष्ण मन्दिर प्राङ्गणमा नगर संयोजक उमेश साह ‘कमाण्डौ’को अध्यक्षतामा बुधवार सम्पन्न बैठकले यस्तो निर्णय गरेको हो । शनिवार राजमार्ग केन्द्रित सशक्त आन्दोलन बनाउनका लागि सम्पूर्ण व्यापारी, मजदुर, किसान, विद्यार्थी, युवासहित आमनागरिकलाई आन्दोलनमा सहभागी हुन संयोजक साहले आग्रह गरेका छन् ।
बैठकमा तराई मधेश लोकतान्त्रिक पार्टीका केन्द्रीय सदस्य जयप्रकाश ठाकुर, सद्भावना पार्टीका केन्द्रीय सदस्य दिपेन्द्र प्रसाद चौधरी, सगरमाथा यातायात व्यवसायी संघका अध्यक्ष नुरुल होदा अन्सारीसहित नगरवासीको समेत सहभागिता रहेको थियो ।