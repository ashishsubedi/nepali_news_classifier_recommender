
﻿फाइल फोटो
७ वैशाख, ताप्लेजुङ  । सोमबार साँझ वर्षासँगै परेको असिनाले ताप्लेजुङमा नगदे तथा खाद्यान्य बालीमा टूलो क्षति पुगेको छ ।
ताप्लेजुङ नगरपालीका सहित एक दर्जन वढी गाविसमा परेको बाक्लो असिनाको कारण कृषकले लगाएको सुन्तला, तरकारी बाली र मकै बालीमा क्षति पुर्‍याएको हो ।
असिनाले काँक्रा, लौका, फर्सी, भिन्डी, साग, कोपि र मकै बालीमा क्षति पुर्‍याएको कृषकले बताएका छन् भने जिल्लाको हाङ्पाङ, चाँगे, लिवाङ, खोक्लीङ, साँघु, ढुङ्गेसाँघु, तेल्लाबुङ, खाम्लुङ लगायतका गाविसमा मकै, गहुँ, तोरी र सुन्तलाको फूलमा बढी क्षति पुर्‍याएको जिल्ला कृषि विकास कार्यालयले जानाएको छ ।
कार्यालय प्रमुख रबिन्द्र बहादुर प्रधानका अनुसार अहिले सुन्तलाको फूल फुल्ने समय भएकाले अधिकांश गाविसका कृषकले लगाएको सुन्तलाको फूल असिनाले झार्दा यस वर्ष सुन्तला उत्पादनमा कमी आउने देखिएको छ ।
असिनापानीले तरकारी बालीमा बढी क्षति पुर्‍याएकाले पर्‍याप्त विक्रीमा नआउँदा सदरमुकाममा तरकरीको भाउ बढ्ने साथै मकै, तोरी र गहुँ बालिमा पनि क्षति पुर्‍याएकाले यस वर्ष उत्पादनमा कमी आउन सक्ने कार्यालयले बताएको छ ।
जिल्ला कृषि विकास कार्यालयको गाउँमा रहेका शाखामार्फत क्षतिको विवरण आज विहानै देखि संकलन गर्ने काम भईरहेको कार्यालय प्रमुख प्रधानको भनाई छ ।
सोमबार साँझ वर्षासँगै करीव आधा घन्टा असिना परेको थियो । ताप्लेजुङमा सोमबार ४२ मिलिमिटर वषर्ा भएको पुर्वि क्षेत्रिय हावापानी फिल्ड कार्यालय ताप्लेजुङले जानएको छ ।