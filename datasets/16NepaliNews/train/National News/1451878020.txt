
﻿
इम्फालका दीपक शिजागुरुमयमले फेसबुकमा पोस्ट गरेको तस्वीर । स्रोतः बीबीसी
२० पुस, काठमाडौं । भारतको मणिपुरमा सोमबार बिहान गएको भूकम्पमा परी दुई जनाको मृत्यु भएको छ । ३५ जना घाइते भएका छन् ।
भूकम्पमा ठूलो धनजनको क्षति भएको अनुमान गरिएपनि सबै विवरण आइसकेको छैन ।
नवभारत टाइम्सका अनुसार भूकम्पमा परी दुई जनाको मृत्यु हुनुका साथै ३५ जना घाइते भएका छन् ।
इम्फालका दीपक शिजागुरुमयमले फेसबुकमा पोस्ट गरेको तस्वीर । स्रोतः बीबीसी
त्यसैगरी बीबीसी हिन्दीले ८ जना घाइतेको अस्पतालमा उपचार गराइरहेको विवरण छापेको छ । मणिपुरमा भत्किएको घरको तस्वीर समेत प्रकाशित गरेको छ ।
भूकम्पको झड्का कोलकाता सहरका साथै विहार र झारखण्डमा समेत महसुस भएको थियो ।
स्थानीय समयअनुसार सोमबार बिहान चार बजेर ३५ मीनेट जाँदा मणिपुरको इम्फालबाट २९ किलोमिटर टाढा केन्द्र बनाएर ६.७ रेक्टर स्केलको भूकम्प गएको थियो ।