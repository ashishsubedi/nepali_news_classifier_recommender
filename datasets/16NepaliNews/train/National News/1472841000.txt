
﻿
१७ भदौ, मुगु । मध्यपश्चिमको बिकट जिल्ला मुगुका उपल्लो क्षेत्रका ७ गाविसका बासिन्दालाई प्रशासनिक काममा सहजता ल्याउन जिमा गाविसको सोरुकोटमा इलामा प्रशासन कार्यालय स्थापना गरिएको छ ।
२ बर्ष अगाडिदेखिनै कार्यालय स्थापना गर्ने चर्चा भएपनि शुक्रबारमात्र संस्कृति पर्यटन तथा नागरिक उड्डयन मन्त्री जीवनबहादुर शाहीले प्रशासन कार्यालयको उदघाटन गरे ।
उदघाटनपछि प्रमुख जिल्ला अधिकारी केशवराज शर्माले जिमा‐९ का नवराज विकलाई नागरिकता दिएर इलाका प्रसासन कार्यालयको शुभारम्भ गरे ।
उदघाटन कार्यक्रममा मुगु जिल्लाका बर्तमान सभासद मोहन बानियाँ, पूर्व शिक्षा राज्यमन्त्री हस्तबहादुर मल्ल, पूर्व भुमीसुधार सहायक मन्त्री मान बहादुर शाही लगायतका राजनीतिक व्यक्ति तथा सरकारी कर्मचारीको उपस्थिति थियो ।
उक्त ठाँउमा इलाका कार्यालय स्थापना भएपछि सोरु भेकका जनतालाई नागरिकता, जग्गा पास लगायतका थुप्रै कामका लागि सदरमुकाम गमगढी आउनुपर्ने झन्झटबाट छुटकारा मिल्ने भएको छ ।