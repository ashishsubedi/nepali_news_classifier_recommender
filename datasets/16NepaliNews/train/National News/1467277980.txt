
﻿डिल्ली पाण्डे
काठमाडाैं ।
सोमवार नेपालगञ्ज प्रहरीले अचम्मका तस्करलाई पक्राउ ग¥यो । सुर्खेतका २९ वर्षीय विकास गौतम र करिब उस्तै उमेरका काभ्रे श्रमथलीका जीवन तामाङ जमुनाहा नाका हुँदै केही नबोली सिमाना काट्दै थिए । प्रहरीलाई शंका लागेर सोधखोज गर्दा उनीहरू केही बोल्नै सकेनन् । ति दुवैले मुखमा च्यापेर राखेको प्याकेट निकाल्न लगाउँदा दुवैको मुखमा दुई दुई ग्राम चरेस फेलाप¥यो ।
सोही दिन बौद्ध धर्मको मन्त्र किताबभित्र चरेश राखेर विभिन्न देशमा तस्करी गर्ने बारा डुमरवना ७ का साइमन तामाङ र नुवाकोट बुमङताङका ४ का धनबहादुर तामाङलाई प्रहरीले पक्राउ ग¥यो ।
तामाङले भारतबाट बौद्ध धर्मको किताब ल्याउने र धादिङमा ति किताबका केही पाना निकालेर चरेस लेपेर सुकाएको कागजका पाना फिटिंग गरेर विभिन्न देश पु¥याउने गरेको प्रहरी अनुसन्धानले देखाएको छ ।
साइमनले यस्तै विभिन्न उपाय अपनाउँदै १९ पटक लागू औषध, चरेश आदी थाइल्याण्ड र हल्याण्ड पु¥याएको प्रहरी अनुसन्धानले देखाएको छ ।
यी दुई घटना त हालै प्रहरीले पक्राउ गरेका केही उदाहरण मात्र हुन । तस्कर त सधैं एक से एक नयाँ उपाय अपनाएर लागू पदार्थ ओसार पसारमा लिप्त भएको हुन्छ । तर प्रहरी पनि एक पछी अर्को तस्करीको तरिका भण्डाफोर गर्दै तस्करलाई जेल पठाउने र त्यसको श्रेयमा उत्कृष्ट बन्ने कोशिसमा रहन्छ ।
तस्करले अत्यन्त महङ्गा यस्ता गैर कानूनी सामान उत्पादन हुने मुलुकबाट उपभोग गर्ने विकशित मुलुकमा सिधै नलगी दुई तीन वटा ट्रान्जिट देश हुँदै लग्ने गर्दछन् । त्यसोगर्दा प्रहरीले शंका कमगर्ने तिनको बुझाई छ ।
नेपाल त्यस्तै ट्रान्जिट देशको रुपमा अधिक उपयोग हुने लागू औषध तस्करीमा विज्ञता हासिल गरेका नेपाल प्रहरीका अधिकारीको ठम्याई छ ।
२०७३ साल जेठ १२ गते माछा मार्ने डोरीभित्र ¥यापिङ गरेर नेपाल हुँदै युरोप तस्करी गर्न लागेको अवस्थामा ५ करोड ३६ लाख बराबरको कोकिन प्रहरीको लागूऔषध ब्यूरोले काठमाडौंबाट पक्राउ ग¥यो ।
भेनेजुएलाकी एरिस कार्मेन नार्भाजले २ किलो ६८३ ग्राम कोकिन त्यसरी लुकाएर ल्याएको भएता पनि उम्कन सकिनन् । माछा मार्ने डोरी वा फिसिङ रोपका माध्यमबाट तस्करी गर्नु नयाँ तरिका थियो तर नेपालमा यस्तो सामाग्रीको धेरै प्रयोग नहुने हुनाले उनी सहजै शंकाको घेरामा परिन ।
चरेस, कोकिन र डलरलाई क्याप्सुल बनाएर खाने र सिमाना कटेपछी दिसा गरेर सामान निकाल्ने र बजार पु¥याउने निकै पुरानो तरिका हो, तर यो तरिका तस्करकाबिच निकै प्रचलित छ । २०७० साल फागुन १२ गते एक अफ्रिकी नागरिकको पेटबाट प्रहरीले करिब दुई केजी कोकिन बरामद ग¥यो । ब्राजिलबाट दुवई हुँदै नेपाल आएका नामिवियन नागरिक रेमन्ड जुन्गु ओपेलको पेटबाट प्रहरीले पाँच करोडभन्दा धेरै मूल्य पर्ने कोकिन बरामद गरेको थियो ।
प्रहरी अस्पतालले कुखुराका अन्डाजस्तै १ सय १२ वटा क्याप्सुल उनको पेटबाट निकालेको थियो ।
यस्तो शरिर भित्र लुकाएर ल्याएको वस्तु कतिपय अवस्थामा सूचनाको आधारमा मात्र पक्राउ पर्दछ । २०७१ साल फागुन २८ गते महानगरीय प्रहरी अपराध महाशाखाले सूचनाको आधारमा तातोपानी तीरबाट आएका पाँच जनालाई पक्राउ त ग¥यो तर केही बरामत भएन । तर सूचना सही भएको यकिन भएका कारण तिनलाई एक्स–रे गरेपछिमात्र थाहा भयो तिनले कण्डममा सुन राखेर मलद्वारमा कोचेर राखेका रहेछन् । ती पाँचबाट चार किलो १६ ग्राम सुनसहित पक्राउ गर्यो ।
गतसाल साउन ६ गते २३ वर्षीय रामचन्द्र थनेत तथा २४ वर्षीय दिल्लीराम बस्याललाई पक्राउ ग¥यो । उनीहरूले डिभिडी प्लेयरको क्वायल भित्र सुन लुकाएर नेपाल ल्याएका थिए ।
थनेतको साथबाट ८ सय ७५ ग्राम सुन र बस्यालको साथबाट ७ सय ५८ ग्राम सुन बरामद भएको प्रहरीले जनाएको छ । अझ सत्तरी सालमा पक्राउ परेका चारजनाले त जुत्ताको तलुवामा १६ किलो सुन लुकाएको प्रहरीले पत्तो लगाएको थियो ।
गत सोमवार बौद्ध धर्मको किताबमा चरेश तस्करी गरेझै २०७० साल फागुन १४ गते आफूलाई सिनेमा निर्माता भनेर परिचय दिंदै फ्रान्सेली नागरिक क्रिस्टोफ अगस्टिनलाई प्रहरीले पक्राउ गर्दा उनको सिनेमाको स्क्रिप्टमा त अधिकांश चरेस लिपिएका पाना भेटिए ।
प्रहरीले तीन वर्ष अघि एक यस्ता व्यक्तिलाई पक्राउग¥यो जो नेपालबाट विभिन्न किताब भारतको गोवा हुँदै क्यानडा र जर्मनी पठाउँदै आएका थिए ।
जुनबेला प्रहरीले बाग्लुङका देवेन्द्र विक्रम रोक्कालाई काठमाडौं चपलीबाट पक्राउ गर्दा त्यस्ता किताबबाट १०५ किलो लागू औषध चरेस बरामद भएको थियो ।
२०७० साल माघ २६ गते नाईजेरियन नागरिक जेम्स एड्गोबीलाई प्रहरीले पक्राउ गर्दा उनी लेखक सम्राट उपाध्यायको किताब एरेस्टिंग गड ईन काठमाडौंलाई चरेस बोक्ने माध्यम बनाउँदै थिए ।
नेपाल महंगो लागू औषधको ट्रान्जिट हो भन्ने कुरा गत साल चैत्र १५ गते ठमेलबाट पक्राउ परेका दुई महिलाबाट खुलेको थियो । दक्षिण अफ्रिकाबाट आएकी एक महिलाले स्याम्पुको बोतलमा साढे पाँच करोडको कोकिन बोकेर ल्याएकी र भारतकी अर्की महिलाले त्यो कोकिन भारत हुँदै विदेश लैजाने तयारी गरिरहेकी थिईन ।
प्रहरीको लागूऔषध नियन्त्रण ब्यूरोका डीआईजी जयबहादुर भन्छन्, “तस्करले प्रहरीको आँखा छल्न विभिन्न उपाय लगाएका हुन्छन् । प्रहरीले सुइको नपाउन् भन्दै तस्करले नपत्याउँदो पारामा तस्करी गर्ने गर्छन् ।
तर जतिगरेपनि त्यस्ता व्यक्ति प्रहरीइको फन्दामा परिहाल्छन् ।”
“लागुऔषध नियन्त्रणमा खटिएका प्रहरीले नियमित रुपमा तस्करीको निगरानी गरेको हुन्छ,” नेपाल प्रहरीको लागूऔषध नियन्त्रण ब्युरोका एसएसपी गणेश केसीले भने, “प्रहरीको आँखा छल्न तस्करले जति नयाँ उपाय लगाएका हुन्छन् त्यो सबै प्रहरीले भत्काउँदै आएको छ ।” उनले बाहखरीसँग भने, “प्रहरीले पनि अन्तर्राष्ट्रिय लागूऔषध तस्करको योजना र उनीहरुको गतिविधीको निगरानी गरिरहेको हुन्छ ।”
अपराध अनुसन्धानमा लामो समय बिताएका एक असई भन्छन, “तस्करले अझै के के नयाँ उपाय लगाएर तस्करी गरिरहेको छ त्यो त प्रहरीले सुँइको पाएपछि मात्र सबैलाई थाहा हुन्छ र तिनै प्रहरी कसरी यस्तो कुरा तस्करको दिमागमा आयो, हामीलाई थाहा भएन भनेर छक्क पर्दछन् ।”