
﻿
२६ कात्तिक, विराटनगर । प्रधानमन्त्री पुष्पकमल दाहाल ‘प्रचण्ड’ले बिराटनगर जुट मिल सञ्चालनबारे भारतीय प्रधानमन्त्री नरेन्द्र मोदीसँग कुरा गरेको र अब छिट्टै सञ्चालन हुने बताएका छन् ।
बिराटनगर जुट मिल सञ्चालनबारे गोवा भ्रमणमा मोदीसँग कुरा गरेको उनले जानकारी दिए ।
शुक्रबार विराटनगर जुट मिलको निरीक्षण गरेपछि प्रधानमन्त्री प्रचण्डले भने, ‘गोवाको बि्रक्स सम्मेलनका बेला मैले यस मिलको बारेमा भारतीय प्रधानमन्त्री नरेन्द्र मोदीसँग कुरा गरेको छु । एन्टिडम्पिङ ट्याक्स नलगाउन नरेन्द्र मोदीसँग कुरा गरिएको छ । चुनौतिपूर्ण भए पनि यो मिलन सञ्चालन गरेरै छोड्नेछु ।’
उनले देशकै सबैभन्दा जेठो उद्योग बिराटनगर जुट मिल बन्द हुनु लज्जाको विषय भएको बताए ।
‘निश्चित उद्देश्यद्वारा प्रेरित भएर अवलोकन भ्रमणमा आएको छु । नेपालकै औद्योगिक इतिहासमा अग्रणी भूमिका खेलेको यो उद्योग बन्द हुनु लज्जा, हृदय बिदारक छ,’ प्रचण्डले भने, ‘ प्रचण्डले भने, ‘ प्रचण्डले भने, ‘विगतमा नीजिकरणका नाममा थुप्रै उद्योग धारासयी गरिए । मैले सरकारको नेतृत्व सम्हालेपछि जीर्ण उद्योग सञ्चालनका लागि अथक प्रयास गर्दै आएको छु । आवश्यक गृहकार्य गरेर बिराटनगर जुट मिल छिटै सञ्चालन गरिनेछ ।’
निरीक्षणका क्रममा प्रधानमन्त्रीले काठमाडौंमा औषधि लिमिटेडबाट औषधि उत्पादन र हेटौंडा कपडा कारखाना सञ्चालनको तयारी भइरहेको पनि जानकारी दिए ।