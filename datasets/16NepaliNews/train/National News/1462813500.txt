
﻿ 
काठमाडौं । अख्तियार दुरुपयोग अनुसन्धान आयोगले दुग्ध विकास संस्थानका प्रवन्धक डा.शत्रुघ्नप्रसाद साहले पदको दुरुपयोग गर्दै भ्रष्टाचार गरेको जनाउँदै साेमबार बिशेष अदालतमा मुद्दा दायर गरेको छ ।
आयोगकाअनुसार साहले दुग्ध विकास संस्थानको टेक्निकल अफिसर पद देखी प्रवन्धक पदमा बहाल रहँदासम्म पेश गरेको सम्पत्ति बिवरण उनले आयआर्जन गरेको रकमको तुलनामा खर्च तथा लगानी गरेको रकम बढी देखिएको छ । शाहले एक करोड २४ लाख ९७ हजार १ सय ३४ रुपैयाँ ६ पैसा आम्दानी देखाएका छन् भने खर्च तथा लगानी गरेको रकम ३ करोड ८३ लाख ६५ हजार १ सय ६४ रुपैयाँ ७१ पैसा देखिएको छ ।
आर्जन गरेको सम्पत्ति भन्दा २ करोड ३८ लाख ६८ हजार ३० रुपैयाँ ६५ पैसा बढि देखिन आएकाले शाहले पदीय जिम्मेवारीको दुरुपयोग एवं भ्रष्टाचार गरी गैर कानुनी रुपबाट सम्पत्ति आर्जन गरेको जनाउँदै आयोगले गैर कानुनी रुपमा आर्जन गरेको सम्पत्ति जफत गरी पाउन मागदाबी गरेको छ ।
यस्तै आयोगले स्रोत नखुलेको सम्पत्ति शाह पत्नि सुशीलाकुमारी शाहको नाममा पनि देखिएकाले उनलाई समेत बिगो जफत गर्ने प्रयोजनार्थ प्र्रतिवादी कायम गरि आरोपपत्र दायर गरेको जनाएको छ ।