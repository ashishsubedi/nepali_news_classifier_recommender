
﻿राजविराज, १९ चैत्र । सगरमाथा पेट्रोलियम डिलर्स एशोसिएशन सगरमाथा अञ्चलले नेपाल आयल निगम कम परिणामको पेट्रोलियम पदार्थ दिने गरेको आरोप लगाएका छन् ।
एशोसिएशनका महासचिव बलराम दासले विज्ञप्ती जारी गर्दै यस्तो आरोप लगाएका छन् । गत चैत्र १३ गते कार्य समिति लगायत साधारण सदस्यहरुको बृहत भेलाबाट डिलरहरुले निगमबाट पेट्रोलिय पदार्थ खरिद गर्दा प्रति टयांकर २५० देखि ३०० लिटर सम्म घटी हुने गरेको उल्लेख गरिएको छ ।
कम परिणाममा पेट्रोल पठाउने गरिएका कारण पेट्रोलियम पदार्थ खरिद गरी कारोवार गर्न नसक्ने अवस्थामा पुगेको र उचित परिणाम डिलरले पाउने व्यवस्थाका लागि पर्नुपर्ने कार्यहरु क्यालिब्रेशन, टप अफ तथा बजनबाट गर्न निगम सधै उदासिनता रहेको हुँदा डिलरले पाउने परिणाम पुरा पाउने व्यवस्था नभएमा घटि परिणाम लागतमा जोडि विक्रि गर्न बाध्य हुने तथा उक्त घटी परिणाम कार्यान्वयन १५ दिन भित्र नभएको खण्डमा बन्द गरी आन्दोलन गर्ने चेतावनी दिएका छन् ।