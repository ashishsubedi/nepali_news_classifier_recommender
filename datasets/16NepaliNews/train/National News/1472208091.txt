
﻿विराटनगर, १० भदौ । सुनसरीको धरानस्थित विपी स्वास्थ्य विज्ञान प्रतिष्ठानमा क्षेत्रीय स्तरको प्रहरी विधी विज्ञान प्रयोगशालाको स्थापना भएको छ ।
विपी प्रतिष्ठान र नेपाल प्रहरीबीच विधी विज्ञान प्रयोगशाला स्थापाना सम्झौता पत्रमा हस्ताक्षर भई आदान प्रदान भएको छ । नेपाल प्रहरीका प्रहरी महानिरीक्षक उपेन्द्र कान्त अर्यालको उपस्थितीमा विपी प्रतिष्ठानका उपकुलपति प्रा.डा. बलभद्र प्रसाद दास र अपराध अनुसन्धान विभागका प्रमुख प्रहरी अतिरिक्त महानिरीक्षक विज्ञान राज शर्मावीच सम्झौता–पत्र आदान–प्रदान भएको हो । क्षेत्रीय विधी बिज्ञान प्रयोगशाला स्थापनासंगै पूर्वमा हुने विभिन्न अपराधसंग सम्बन्धित सामाग्रीहरुको परीक्षणकालागी काठमाण्डौ पठाउन नपर्ने भएको छ । यसअघि सबै जसो परीक्षण काठमाण्डौमा मात्रै हुने गरेको थियो । जसका कारण समयमा रिपोर्ट नआएर अनुसन्धानमा ढिलाई समेत हुने समस्या रहेको थियो ।