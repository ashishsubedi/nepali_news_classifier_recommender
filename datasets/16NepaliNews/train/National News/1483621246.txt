
﻿खोटाङ, २१ पुस । खोटाङको जाल्पा गाविसमा बुधबार ट्रयाक्टरबाट खसेर एक जनाको मृत्यु भएको छ ।
ना ५ त ६६०१ नम्बरको ट्रयाक्टरबाट खसेर खोटाङ राजारानी ५ बस्ने ५५ वर्षिय पदम बहादुर श्रेष्ठको बुधबार साँझ मृत्यु भएको जिल्ला प्रहरी कार्यालय खोटाङले जनाएको छ । ट्रयाक्टर पछाडि सवार श्रेष्ठ बुधबार साँझ जाल्पा ३ लमर्खुमा अचानक तल खसेर घाइते भएकी पछि उपचारकालागि सामुदायिक जनसेवा अस्पतला जाल्पा लगिएको थियो ।
श्रेष्ठको सोही अस्पतालमा उपचारका क्रममा बुधबार राती मृत्यु भएको हो । ट्रयाक्टरका चालकलाई प्रहरीले अनुसन्धानकालागी नियन्त्रणमा लिएको छ ।