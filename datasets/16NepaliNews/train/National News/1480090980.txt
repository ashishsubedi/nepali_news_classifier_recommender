
﻿
१० मंसिर, काठमाडौं । माओवादी केन्द्रका नेता एवं पूर्वगृहमन्त्री शक्तिबहादुर बस्नेतले संविधान संशोधन प्रस्ताव पारित हुने स्थिति नभएमा संघीय आयोग मार्फत सीमांकन विवाद समाधान गर्न प्रस्ताव गरेका छन् । संशोधन विधेयक पारित नभएमा सरकार नैतिक संकटमा पर्ने भन्दै उनले विकल्प प्रस्ताव गरेका हुन् ।
आज राजधानीमा अखिल क्रान्तिकारी पूर्वाञ्चल विश्वविद्यालय उपत्यका जिल्ला समितिको भेलामा बोल्दै नेता बस्नेतले भने, ‘सरकारले ल्याएको संशोधन विधेयक पारित भएन भने सरकार नैतिक संकटमा पर्छ ।’
माओवादी केन्द्रले सकेसम्म संशोधन विधेयक पारित गराउनेमै जोड गर्ने भन्दै बस्नेतले थपे, ‘तर पारित नै नहुने स्थिति आएमा संघीय आयोगको बाटोबाट अघि बढ्नुपर्ने हुन्छ ।’
विभिन्न क्षेत्रका जनताका परस्पर विरोधी मागहरु आएकाले जनताका अन्तरविरोधहरुलाई मैत्रीपूर्ण ढंगले समाधान गर्नुपर्नेमा नेता बस्नेतले जोड दिए ।