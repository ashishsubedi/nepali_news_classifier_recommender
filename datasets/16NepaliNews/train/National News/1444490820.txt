
﻿नेपाली काँग्रेसका शीर्ष नेताहरुको बैठकमा चर्काचर्की भए पछि महामन्त्री कृष्ण प्रसाद सिटौला अप्ठ्यारोमा परेका छन् । काम चलाउ प्रधानमन्त्री शुशिल कोइराला, बरिष्ठ नेता शेर बहादुर देउवा र उपसभापति रामचन्द् पौडेलबिच शुक्रबार वालुवाटरमा प्रधानमन्त्री बन्ने विषयलाई लिएर भएको खैलाबैलाका कारण काँग्रेस भित्र चौथो वरियतामा रहेका सिटौला आकस्मिक समाधान निकाल्न नसकेर संकटमा परेका हुन् ।

बैठकमा शुशिलले आँफैले संविधान बनाएकाले त्यसको कार्यान्वयनमा पनि आफु नै प्रधानमन्त्री नबनी नहुने इच्छा देखाएपछि शेर बहादुर र रामचन्द्र जंगीएका थिए । त्यसको लगत्तै बरिष्ठ नेता शेरबहादुर देउवाले सभापतिको प्रस्तावमा आपत्ति प्रकट गर्दै देउवाले तत्काल संसदीय नेता चयनको निर्वाचन घोषणा गर्न माग गर्दै जो संसदीय दलको नेता बन्न सक्छ उही नै प्रधानमन्त्रीको उम्मेदवार हुने बताएका थिए ।

उपसभापति पौडेलले तपाईहरु प्रधानमन्त्री भईसक्नु भयो, अब मलाई छाड्नुस म एमाले र एमाओवादी लाई मिलाउँछु भनेर भनेका थिए । काँग्रसमा ३ नेताको ३ थरी अडान भएपछि महामन्त्री सिटौलाले पर्सि प्रधानमन्त्रीको निर्वाचन गर्नु पर्ने अहिलेसम्म तपाईहरु विवाद गरेर बस्नु भयो भने कहिले अरु दलसँग छलफल गरेर पार्टीको नेतृत्वमा सरकार बनाउने भनि विवाद नगर्न आग्रह गरे पनि निकास भने निस्कन सकेन ।
