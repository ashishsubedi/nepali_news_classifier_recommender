
﻿बृजमान तामाङ
बिरेन्द्र बजार, १८ जेठ । सप्तरीको सितापुर–१ का ११ बर्षिय बालक तीन दिनदेखि बेपत्ता भएका छन् ।
गाउँका छिमेकीसँग पाहुना खान गएका स्थानिय गोपाल खङ्गका छोरा प्रदीप खंग शनिबारदेखि बेपत्ता भएका हुन् । एक साता अगाडि छिमेकी जागेश्वर ठाकुरको छोरीको घर हनुमाननगर ठाकुरसँग गएका छोरा घर नफर्केपछी अभिभावकहरु चिन्तामा डुबेको छ ।
छिमेकी ठाकुरसँग साइकलमा गएको नाती घर नआएको सुनाउँदै उनका बज्यै छुतरी देबी खंगले गत शनिबार ठाकुरमात्र घर आएको जानकारी दिईन् । हनुमाननगरदेखि राजविराज सडक हुँदै बालक खंगलाई साइकलमा चढाएर पठाएको र आफु बसमा चढेर आएको भनी ठाकुर शनिबार बेलुका घरमा खोज्न आएपछी मात्र नाती हराएको कुरा थाहा पाएको उनले जानकारी गराईन् ।
‘आफन्त भएको सबै ठाउँमा खोजी सकियौं तर छोरा कही छैन, हामीसँग खर्च पनि छैन’ अब कहाँ गएर खोज्नु ? भनी दुखेसो सुनाउँदै बालकका बुवा गोपाल खंगले बेपत्ता छोराको खोजीमा सहयोग गरीदिन सम्बन्धित सबैसँग अनुरोध गरेको छ । खंग गत बुधबार ठाकुरसंग साइकलमा चढी घरबाट निस्किएको बालक खंगका परिवारले जानाएको छ ।