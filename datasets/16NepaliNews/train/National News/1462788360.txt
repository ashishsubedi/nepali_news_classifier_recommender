
﻿काठमाडौं/ मध्यपश्चिमाञ्चल विश्वविद्यालयले विभिन्न तहका ४९ जना कर्मचारी माग गरेको छ । विश्वविद्यालयले खुला, अन्तरिक प्रतियोगिता र विशेष आन्तरिक प्रतिस्पर्धाका आधारमा दरबन्दी सिर्जना गरेको हो । उम्मेदवारले आगामी जेठ ३२ गतेसम्म र दोब्बर दस्तुर तिरेर असार ७ गतेसम्म फारम भर्न सकिन्छ । इच्छुक उम्मेदवारले आफ्ना शैक्षिक योग्यताका प्रमाणपत्रसहित सेवा आयोगको कार्यालयमा फारम बुझाउन सकिन्छ ।
विश्वविद्यालयले खुला प्रतियोगिताअन्तर्गत प्रशासन अधिकृतदेखि कार्यालय सहयोगीसम्म ३७ जनाको दरबन्दी सिर्जना गरेको छ । जसमा प्रशासन अधिकृतमा चारजना, लेखा अधिकृत पाँचजना, पुस्ताकालय अधिकृत एकजना माग गरिएको छ । त्यसैगरी, खुला प्रतियोगितामा मुख्य सहायक प्रशासक तीनजना, मुख्य लेखा सहायक चारजना, मुख्य पुस्तकालय सहायक एकजना, मुख्य ल्याब सहायक दुईजना, प्रशासन सहायक पाँचजना, लेखा सहायक पाँचजना, सवारीचालक पाँचजना र कार्यालय सहयोगी दुईजनाको विज्ञापन खोलिएको छ ।
त्यसैगरी, आन्तरिक प्रतियोगिताअन्तर्गत सहप्रमुख प्रशासन अधिकृतदेखि मुख्य ल्याब सहायकसम्म ६ जनाको विज्ञापन खोलिएको छ । जसमा सहप्रमुख प्रशासन अधिकृत एकजना, प्रशासन अधिकृत एकजना, पुस्तकालय अधिकृत एकजना, मुख्य प्रशासन सहायक दुईजना र मुख्य ल्याब सहायक एकजना रहेका छन् । विशेष आन्तरिक प्रतियोगितामा प्रशासन सहायकदेखि कार्यालय सहयोगीसम्म ६ जनाको विज्ञापन खोलिएको छ । जसमा प्रशासन सहायक दुईजना, पुस्तकालय सहायक एकजना र कार्यालय सहयोगी तीनजना रहेको छ ।