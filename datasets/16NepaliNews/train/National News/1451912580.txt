
﻿
२० पुस, बिराटनगर । प्रहरीले बिराटनगरको बसपार्क क्षेत्रमा छापा मारेर कालोबजारीका लागि राखिएको ग्यास तथा इन्धन बरामद गरेको छ ।
अवैध र असुरक्षित रुपमा ग्यास भरेर कालोबजारी भइरहेको विषयमा अनलाइनखबरले समाचार लेखेपछि प्रहरीले बसपार्क क्षेत्रका छापा हानेको हो ।
जिल्ला प्रहरी कार्यालय मोरङको टोलीले कालोबजारी गर्न तयारी अवस्थमा राखिएका १ सय ५६ वटा ग्यास सिलिन्डर बरामद गरेको छ । ती सिलिन्डर कालोबजारीका लागि काठमाडौं लगायतका शहरमा पठाउन ठिक्क पारेका थिए ।
बसपार्क क्षेत्रमा खुला रुपमा भारतीय सिलिन्डरको ग्यासलाई उल्टो बनाएर अर्को सिल्डिरमा खन्याउने गरिएको छ ।
नेपाली कम्पनीका आधा भरिएका सिलिन्डर ल्याएर अर्कोमा खन्याइ भरी बनाएर पनि कालोबजारी गरिएको पाइएको छ । प्रहरीले विभिन्न नेपाली कम्पनीका ग्यास सिलिन्डर एकैसाथ बरामद गरेको हो ।
यसैगरी प्रहरीले बसपार्क क्षेत्रबाट नै १२ सय ८० लिटर डिजेल, ४ सय ४० लिटर पेट्रोल र ५० लिटर मटितेलपनि बरामद गरेको छ ।
तर, प्रहरीले एकजना पनि कालोबजारी र्नेलाई पक्राउ गर्न नसकेकाके मोरङका प्रहरी नाव उपरीक्षम प्रमोद खरेलले बताए ।