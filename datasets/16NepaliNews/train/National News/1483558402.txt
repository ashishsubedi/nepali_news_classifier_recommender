
﻿राजविराज, २० पुस । नेपाल पत्रकार महासंघ शाखा सप्तरीका कार्यवाहक अध्यक्ष श्रवणकुमार देवको अध्यक्षतामा बसेको बैठकले लोकेन्द्र स्मृति दिवस मनाउने निर्णय गरेको छ ।
प्रत्येक वर्ष पुस २६ गते मनाउँदै आएको उक्त दिवस गत वर्ष विशेष कारण देखाउँदै स्थगन गरेको थियो । लोकेन्द्र स्मृतिकै दिन प्रदान गरिने लोकेन्द्र स्मृति पत्रकारिता पुरस्कार वितरणकालागि शाखाका पूर्व अध्यक्ष व्यासशंकर उपाध्यायको संयोजकत्वमा छनौट समिति गठन गरिएको छ । छनौट समितिको सदस्यमा साधारण सदस्य राजु विश्वकर्मा र कार्यसमिति सदस्य बृजमान तामाङ्ग रहेको कार्यवाहक अध्यक्ष देवले जानकारी दिएका छन् ।