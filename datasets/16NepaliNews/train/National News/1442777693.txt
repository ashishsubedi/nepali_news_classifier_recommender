
﻿भारतले नेपालमा घोषणा भएको संविधानको स्वागत गरेको छ । साथै भारतले तराई मधेसका क्षेत्रमा संविधानको विरोधमा भएको विरोधप्रति पनि चासो दिएको छ ।राष्ट्रपति डाक्टर रामबरण यादवले संविधान घोषणा गरे लगत्तै भारतीय विदेश मन्त्रालयले विज्ञप्ति निकालेर भनेको छ  भारत नेपालको संघीया लोकतान्त्रिक गणतान्त्रिक तथा समावेशी संविधानको स्वाग गर्छ । 

नेपालका विभिन्न ठाउँहरु खासगरी भारतसँग सीमा जोडिएका ठाउँहरुमा हिंसात्मक प्रदर्शन भएको भन्दै भारतले त्यसमा चासो रहेको जनाएको छ । नेपालमा रहेका भारतीय राजदुले यसबारेमा कुराकानी गरिरहेको भन्दै भारतीय विदेश मन्त्रालयले संविधानप्रति असन्तुष्ट पक्षसँग संवाद थाल्न र संवादको माध्यमबाट मतभेदको अन्त्य गर्दै समस्याको समाधान गर्न भनेको छ । 

नयाँ संविधानले सदभाव, प्रगती र विकासको गतिलाई बढाउने विश्वास भारतले व्यक्त गरेको छ । दलहरुले संविधानलाई अन्तिम रुपम दिएपछि भारतले एस जयशंकरलाई दूत पठाउँदै संविधान जारी गर्ने कार्यक्रमलाई स्थगित गर्न आग्रह गरेको थियो । दलहरुले संविधान जारी गर्ने कुरा नेपालको आन्तरिक मामिला भएको र आफूहरुले तोकिएकै मितिमा संविधान जारी गर्ने प्रतिवद्धता जनाएका थिए । 

 
