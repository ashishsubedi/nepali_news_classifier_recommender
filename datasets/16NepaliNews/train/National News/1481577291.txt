
﻿राजविराज, २७ पुस । शान्ति, सद्भाव कामना गर्दै मुस्लिम समुदायका अन्तिम सन्देष्टा प्रोफेट मुहम्मदको १४९१ औं जन्म जयन्ती राजविराजमा सोमवार भव्यतापूर्वक मनाईएको छ ।
उनको जन्म जयन्तिका अवसरमा विश्वका मुस्लिम समुदायले विभिन्न कार्यक्रम आयोजना गरी भव्यताका साथ मनाउने गर्छन् । यसै क्रममा राजविराज वडा नम्वर–३ का मुस्लिमहरुले पनि नूरी जामा मस्जिदमा धुमधामका साथ मनाएको मुस्लिम समुदायका विशिष्ट व्यक्तित्व हासिम अन्सारीले जानकारी दिएका छन् ।
उनका अनुसार मिलादुननबी, जुलुसे मोहम्मदी अर्थात प्रभात फेरी आयोजना गरिएको छ । प्रभातफेरीमा मदरसाका बालबालिकाका साथै मुस्लिम समुदायका बुद्धिजिवी, युवा, व्यवसायी एवम् सर्वसाधारण समेतको सहभागिता रहेको थियो ।