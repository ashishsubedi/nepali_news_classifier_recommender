
﻿
१० माघ, काठमाडौं । पूर्व प्रधानमन्त्री डा. बाबुराम भट्टराईको नेतृत्वमा नयाँ शक्ति निर्माण अभियानको राष्ट्रिय परिषद घोषणा कार्यक्रम जारी छ । कार्यक्रममा उद्योगपति विनोद चौधरी र पूर्वअर्थसचिव रामेश्वर खनाल पनि सहभागी छन् ।
कार्यक्रममा दलमर्दन कामी, नायिका करिश्मा मानन्धर, राजनीतिक विश्लेषक मुमाराम खनाल लगायत छन् । अभिनेता सरोज खनाल यसअघि नै अभियानमा छन् ।
भट्टराईले विभिन्न पार्टी क्षेत्रबाट आएका तथा प्रतिष्ठित व्यक्तिहरुलाई समेटेर नयाँ शक्ति निर्माण अभियान राष्ट्रिय परिषद् घोषणा गर्दैछन् । यसलाई वैशाखमा पार्टी घोषणाको तयारीका रुपमा हेरिएको छ ।

यसैगरी पूर्व एआईजी गणेश राई पनि नयाँ शक्तिमा लाग्नेछन् । दलित जनजाति पार्टीकी सांसद यशोदा लामा पनि नयाँ शक्तिमा प्रवेश गर्नेछन् । पासाङ शेर्पा, केशवमान शाक्य लगायतका जनजाति नेताहरु पनि नयाँ शक्ति निर्माण अभियानमा छन् ।