
﻿बृजमान तामाङ, बिरेन्द्र बजार, १३ असोज । सप्तरीको शम्भुनाथ नगरपालिका–२ स्थित खयरबोनामा एक फिट एक ईन्च लम्बाई भएको प्रचिनकालका शिबलिङ्ग भेटिएको छ । स्थानिय मदन कुमार राईले देवी खोलाको पार्खालमा दाउरा खन्ने क्रममा शिबलिङ्ग भेटाएको हो ।
गत असोज २ गते गाउँ नजिकै रहेको देवी खोला पाखामा  खयरको सुकेको जरा खन्ने क्रममा शिबलिङ्ग भेटेको राईले बताए । शिबलिङ्ग भएको थाहा पाएपछि गाउँलेहरु उक्त स्थानमा पुगि शिवलिङ्गलाई ल्याई स्थानिय राष्ट्रिय प्राथमिक विद्यालयमा सुरक्षित राखेको स्थानिय बहादुर राईले जनकारी दिए । शिबलिङ्ग भेटेको थाहा पाएपछि दैनिक सयौको संख्यामा दर्शनार्थीहरुको भिड लाग्ने गरेको उनले जानकारी गराए ।
भेटिएको शिबलिङ्गलाई स्थानिय बिष्णु राईले स्वर्गीय पिता जितबहादुर राईको स्मृतीमा एक कट्ठा जग्गा उपलब्ध गराइएपछि बुधबार एक कर्यक्रम बीच सोही ठाउँमा स्थापना गरिएको छ । शिबलिङ्ग स्थापना शम्भुनाथ नगरपालिकाका निमित्त कार्यकारी प्रमुख प्रधुमन पोखरेल र जग्गादाता राईको संयुक्त रुपमा स्थापना गरेको छ । कार्यक्रममा बोल्दै निमित्त कार्यकारी प्रमुख पोखरेलले मन्दिर निर्माणमा नगरपालिकाको तर्फबाट सहयोग गर्ने प्रतिबद्धता जनाए । कार्यक्रममा खोक्सर प्रवाहा गाविसका पूर्व अध्यक्ष डम्बर नारायण साह, एमालेका नुनु गुप्ता, फोरम लोकतान्त्रिकका दुर्गानन्द भगत, राप्रवि कडरबोनाका शिक्षक प्रशुराम यादव, स्थानीय बहादुर राई लगायतकाले बोल्दै मन्दिर निर्माणमा सर्वपक्षिय सहयोगको आवश्यकता रहेको औल्याउँदै आफुहरुको समेत सहयोग गर्ने प्रतिबद्धता व्यक्त गरे ।
उक्त मन्दिरको नाम किरातेश्वर माहादेव शिबलिङ्ग भनी नामंकरण समेत गरेको मन्दिर व्यवस्थापन समितिका अध्यक्ष विष्णु राईले जानकारी दिए । पूर्व–पश्चिम लोकमार्गको रुपनीदेखी ३ किलो मिटर उत्तर चुरे वन क्षेत्र आसपासमा बुद्धको मुर्ती र प्रचिन कालका ईट्टा प्रयोग भएका भवनहरु, पौरानिक वस्तुहरु केही वर्ष यता क्रमबद्ध रुपले भेटने गरेको स्थानियवासीहरुले जानकारी दिएको छ ।