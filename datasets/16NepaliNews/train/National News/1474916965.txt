
﻿राजविराज, १० असोज । सप्तरीको बोदेवर्साइन गाविसमा आइतवार राती आगलागी हुँदा १० लाख मुल्य बराबरको मालसामान जलेर नष्ट भएको छ ।
बोदेवरसाईन–७ स्थित राधेश्याम पान भण्डारमा आगलागी हुँदा उक्त मुल्य बराबरको मालसमान जलेर नष्ट भएको हो । राति करिब ११ बजे विद्युत सर्ट भएर अचानक आगलागी हुँदा २ थान फ्रिज, टिभीसहितका पेय पदार्थ तथा पान भण्डारमा विक्रीका लागि राखिएको सम्पूर्ण मालसमान जलेर नष्ट भएको सञ्चालक राम गुलाम साहले जानकारी दिएका छन् ।
आगो ईलाका प्रहरी कार्यालय वोदे वरसाइनका नेपाल प्रहरी, सशस्त्र प्रहरी र स्थानियवासीको सहयोगमा डेढ घण्टापछि नियन्त्रणमा आएको ईलाका प्रहरी कार्यालय वोदे वरसाईनले जनाएको छ । पसलमा आगलागी भएर सरसामानहरु नष्ट भएपछि दैनिक गर्जो टार्न पनि समस्या हुने पसलधनी साहले बताए ।