
﻿वीरगञ्ज, २ जेठ । एनपीडेली न्युज अनलाइनले आफनो तेश्रो बार्षिक उत्सव जारी मधेस आन्दोलनका महान शहिदहरुको सम्मानमा दिप प्रज्जवलन गरी मनाएको छ ।
माईस्थान स्थित गहवामाई पार्कमा शहिदहरु प्रति श्रद्धासुमन व्यक्त गर्दै कार्यक्रम शुभारम्भ गरिएको थियो । मधेसी पत्रकार समाज पर्साका अध्यक्ष एवं एनपीडेली न्युजका सञ्चालक सन्तोष पटेलको सभापतित्वमा सम्पन्न कार्यक्रममा वीरगञ्ज उद्योग वाणिज्य संघका निवर्तमान अध्यक्ष अशोक वैद्य, नेपाल सदभावना पार्टीका महासचिव शिव पटेल, तराई मधेस राष्ट्रिय अभियानका महासचिव एवं पुर्व सभासद आत्माराम साह, मधेसी जनअधिकार फोरम लोकतान्त्रिक पर्साका अध्यक्ष शशिकपुर मियाँ, नेपाल ज्योतिष परिषद्का केन्द्रीय सदस्य ज्योतिष सम्राट पंडित पुरुषोत्तम दुवे, नेपाल पत्रकार महासंघ पर्साका पुर्व अध्यक्ष अशोक तिवारी, स्वतन्त्र नागरिक समाजका संयोजक सरोज कर्ण, मधेस बिकास अभियानका सह संयोजक ईश्वर यादव,मानव अधिकार तथा शान्ति समाज पर्साका अध्यक्ष प्रमानन्द चौधरी, वीरगंज जेसीसका अध्यक्ष राजेश पटेल, लगायतकाले शहिदहरुप्रति श्रद्धान्जली व्यक्त गर्दै जारी मधेस आन्दोलन सफल होस भनी कामना गरे ।
कार्यक्रममा फोरम लोकतान्त्रिक पर्साका नेता सुधिरनाथ पाण्डे, नारायणी उपक्षेत्रिय कर्मचारी युनियनका अध्यक्ष रामेश्वर प्रसाद, मुस्लिम ईतेहात संगठन पर्साका अध्यक्ष शम्सेद अख्तर,एन्टी करप्सन पर्साका सचिव दिपक सर्राफ, फेमिन व्युटि होमका संचालक गुडी जोसी, नेपाल सदभावना पार्टी महिला मंचका उपाध्यक्ष मुनी श्रीवास्तव, पर्सा अध्यक्ष अनिता रौनियार, व्युटिसियन सीमा दुवे, विश्व हिन्दू परिषद पर्साका सदस्य उदयकान्त झा , लोकतान्त्रिक प्राध्यापक संघ ठाकुरराम ईकाई अध्यक्ष सुरेश कुशवाहा ,युवा व्यवसायी अंसु कुमार, बिजय अधिकारी, स्थानिय गायक अशोक प्रधान लगायतको सहभागिता रहेको थियो । सो कार्यक्रमलाई मधेसी पत्रकार समाज पर्साका कोषाध्यक्ष एवं एनपीडेली न्युज अनलाइनका कार्यालय प्रमुख राकेश साहले सहजीकरण गरेका थिए ।