
﻿राजबिराज, २४ फाल्गुन । पुर्ववाट पश्चिमतर्फ जाँदै गरेको यात्रुवाहक बसको  ठक्करबाट सप्तरीमा एक युवकको  मृत्युको भएको छ भने साइकलको पछाडि सवार अर्का युवक घाईते भएका छन् ।
पुर्वपश्चिम राजमार्ग अन्तर्गत सप्तरीको रायपुर ८ मा ना४ख ५८५१ वसले सोहि दिशामा जाँदै गरेको साईकललाई ठक्कर दिएको थियो । वसको ठक्करवाट साईकल चालक रायपुर ८ निवासी १८ वर्षिय मो आजा र १४ वर्षिय जफुलदिन खान घाईते भएका थिए । घाइतेहरुमध्ये टाउकोमा गम्भिर चोट लागेका आजालाई उपचारकालागि राजविराज स्थित सरगरमाथा अञ्चल अस्पताल ल्याउँदै गर्दा वाटोमै मृत्यु भएको छ । अर्का घाइते  जफुलदिनको स्थानीय यूनिक अस्पतालमा उपचार भईरहेको प्रहरीले जनाएको छ । घटनामा संलग्न बस र चालकलाई ईलाका प्रहरी कार्यालय रुपनीले नियन्त्रणमा लिई आवश्यक कार्वाही अगाडि बढाएको छ ।