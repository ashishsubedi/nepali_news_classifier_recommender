
﻿
काठमाडौं/ नेपाल स्काउटका सल्लाहकार तथा पूर्वप्रमुख आयुक्त श्रीराम लामिछाने ‘ब्रोन्ज वल्फ अवार्ड’ बाट सम्मानित भएका छन् । ब्रोन्ज वल्फ अवार्ड विश्व स्टाउट संगठनको उत्कृष्ट अवार्ड हो ।
विश्व स्काउट संगठन एसिया प्रशान्त क्षेत्रीय अवार्ड संगठनका अध्यक्षसमेत रहेका लामिछाने यसपटक यो अवार्ड पाउने एसिया प्रशान्त क्षेत्रकै एक्ला व्यक्ति हुन् । पुरस्कार केही समयपछि एक अन्तर्राष्ट्रिय समारोहमा प्रदान गरिने भएको छ ।
लामिछानेले राष्ट्रिय, एसिया प्रशान्त क्षेत्रीय र विश्वस्तरमा स्काउटिङको विकासमा गरेको योगदानको कदर गर्दै यो पदक प्रदान गरिएको संस्थाले जनाएको छ । लामिछाने हाल विश्व स्काउट संगठन, एसिया प्रशान्त क्षेत्रीय स्काउट संगठनको एवार्ड समितिको अध्यक्ष हुन् । उनले यसअघि एसिया प्रशान्त क्षेत्रीय समितिको प्रथम उपाध्यक्ष भएर काम गरिसकेका छन् । लामिछाने विगत ५२ वर्षदेखि स्काउटमा आवद्ध छन् ।
सन् १९३५ मा विश्व स्काउट संगठनले स्थापना गरेको ब्रोन्ज वल्फ अवार्ड ८० वर्षको अन्तरमा तीन सय ४६ जनालाई मात्रै दिइएको छ ।