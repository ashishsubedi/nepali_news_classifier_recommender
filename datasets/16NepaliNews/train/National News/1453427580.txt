
﻿
८ माघ, मुगु । नेपालकै ठुलो र सुन्दर रारा ताल केहिदिन अघि भएको हिमपात पछि झनै सुन्दर बनेको छ । दुर्इ हजार ९ सय ९० मिटरको उचार्इमा अवस्थित रारा वरिपरीका हिमालमा चाँदी झै टल्किएका कारणा राराको मुहार झन सुन्दर बनेको हो ।
 रारा हेर्न जान जति कठिन छ त्यतिनै यसको सुन्दरताले मानिसहरु मोहित बनाउँछ । ताल्च विमानस्थल पक्की भएपछि रारा ताल हेर्न आउने आन्तरीक तथा वाह्य पर्यटकहरु संख्या वृद्धि हुन थालेको छ । व्यवस्थित र प्रयाप्त होटलहरुको अभावले रारा हेर्न आउनेहरलार्इ बसोबासका लागि भने केही कठिनाइ हुने गरेको छ ।

यति खेर भने अत्यधिक चिसोका कारण रार पुग्नेको संख्या कम हुन थालेको छ । हिमपातले स्थानिय मानिस समेत ओहोर दोहोर गर्न छाडेका छन् ।
रारा प्राय सबै सिजनमा त्यत्तिकै सुन्दर देखिन्छ अझ हिउ परेको बेला त वरिपरीका हिमाल सेताम्बे भए पछि रारा साँच्चै स्वर्गको टुक्राजस्तै भान हुने स्थानीयबासीको भनार्इ छ ।
कविराज कार्कीबाट     