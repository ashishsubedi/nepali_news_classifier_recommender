
﻿त्रिभुवन विश्वविद्यालय सेवा आयोगले शिक्षण अस्पताल महाराजगन्जको स्वास्थ्यतर्फ तथा विभिन्न संकायका लागि सह–प्राध्यापक र प्राध्यापकका लागि विज्ञापन खोलेको छ ।
सेवा आयोगले स्टाफ नर्स, मुख्य प्राविधिक सहायक प्याथोलोजी, मुख्य प्राविधिक सहायक रेडियोलोजी, मुख्य प्राविधिक सहायक फार्मेसी र प्राविधिक सहायक अक्सिजन प्लान्ट गरी एक सय २१ जनाको विज्ञापन खोलेको छ ।
त्यसैगरी, विभिन्न ३८ विषयका सह–प्राध्यापक र प्राध्यापकका लागि एक सय ८ जनाको बढुवाका लागि विज्ञापन गरेको छ ।
सेवा आयोगले स्टाफ नर्सका लागि एक सय जना, मुख्य प्राविधिक सहायक प्याथोलोजी १२ जना, मुख्य प्राविधिक सहायक रेडियोलोजी ५ जना, मुख्य प्राविधिक सहायक फार्मेसी २ जना र प्राविधिक सहायक अक्सिजन प्लान्ट २ जनाको विज्ञापन खोलिएको छ । सबै निवेदन दिन चाहने उम्मेदवारले  ५ असारसम्म र दोब्बर दस्तुर तिरेर १२ असारसम्मको समय दिएको छ ।