
﻿
१८ असोज, काठमाडौं । नेपाल प्रहरीको केन्द्रिय अनुसन्धान व्यूरो (सिआईबी) अन्तर्राष्ट्रिय अवार्डबाट सम्मानित भएको छ ।
दक्षिण अफ्रिकाको जोहनेसवर्गमा जारी १७ औं साइटिस सम्मेलनमा सिआईबी ‘क्लार्क आर वभिन बाइल्डलाइफ ल इन्फोर्समेन्ट अवार्ड’बाट सम्मानित भएको हो । अमेरिकाको वासिङगटन डीसीस्थित एनिमल वेलफेयर इन्स्टिच्यूटले सिआईबीका निर्देशक तथा डिआईजी नवराज सिलवाललाई उक्त अवाड प्रदान गरेको छ ।
सन् २०१० देखि नेपालमा चोरी शिकार बिरुद्द बिभिन्न अपरेशनहरु सञ्चालन गरी गैडांमा शून्य चोरी शिकार बर्षहरु मनाउन उल्लेखनिय योगदान पुर्‍याउनुका साथै त्यसको निरन्तरता र अन्य वन्यजन्तुको चोरी शिकार नियन्त्रणमा उल्लेखनीय योगदानको कदर स्वरुप यो सम्मान दिएको हो ।
विश्वभर बन्यजन्तुसम्वन्धी कानुन कार्यान्वयनमा प्रभावकारी भूमिका खेल्नेहरुलाई हरेक ३/३ वर्षमा यो अवार्ड प्रदान गर्ने गरिन्छ ।
अवार्ड ग्रहण गर्दै सिआईबी  प्रमुख सिलवालले भने, ‘यो पुरस्कारले सिआईबीलाई अझ उत्कृष्ट ढंगले काम गर्न प्रोत्साहित गरेको छ । यो सम्मान नेपाल प्रहरी र नेपाली जनताहरु प्रतिको सम्मान हो ।’
उनले  विश्वभरिका एजेन्सीहरुलाई मिलेर सहकार्यका साथ काम गर्न र बढ्दै गरेको संगठित अपराधलाई रोक्न आव्हान गरेका छन् ।
 