
﻿
९ पुस, दाङ । प्रधानमन्त्री पुष्पकमल दाहाल प्रचण्डले दरबार हत्याकाण्डको छानविन गर्न उच्चस्तरीय आयोग गठनको तयारी भइरहेको बताएका छन् । साथै गणतन्त्र र संघीयताविरुद्ध बोल्दै नहिड्न पूर्वराजा ज्ञानेन्द्र शाहलाई चेतावनी दिए ।
शनिबार घोराहीमा पत्रकारहरूसँग कुरा गदैर्स प्रधानमन्त्री प्रचण्डले पूर्वराजा ज्ञानेन्द्रको वक्तब्यपछि मन्त्रिपरिषदमा गम्भीर छलफल भएको बताए ।
उनले अघि भने, ‘पहिलो पटक प्रधानमन्त्री हुँदा नै मैले दरबार हत्याकाण्डको छानविन हुनुपर्छ भनेको हुँ, त्यही अनुसार सरकारले उच्चस्तरीय आयोग बनाएर छानविन गर्छ ।’
पूर्वराजा ज्ञानेन्द्रले वक्तव्य निकालेर आफ्नो छटपटी देखाएको र दलहरुको विवादमा खेल्न खोजेको आरोप लगाए । माओवादी अध्यक्ष समेत रहेका प्रधानमन्त्री प्रचण्डले संविधान, गणतन्त्र र संघीयताविरुद्ध बढी वोल्दै गए दुःख पाउने चेतावनी दिए ।
लोकमानलाई कालोमोसो दल्नु राम्रो होइन 
प्रधानमन्त्री प्रचण्डले सर्वोच्च अदालतभित्रै अख्तियारका निलम्वित प्रमुख लोकमानसिंह कार्कीलाई कालोमोसो ल््नु राम्रो कार्य नभएको बताए ।
‘सर्वोच्चभित्रै जुन घटना भयो, त्यो राम्रो कुरा होइन, यसो गर्नु हुँदैनथ्यो, उनले भने, ‘यस विषयमा मेरो गम्भिर ध्यानाकर्षण भएको छ, अदालतभित्रको सुरक्षा अवस्थामा कमजोरी देखिएको हो ।’
निशानदाजु भट्टराईको सहयोगमा