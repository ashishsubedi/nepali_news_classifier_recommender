
﻿
आरपी सुवेदी
२० पुस, नेपालगन्ज । नेपालगन्ज-५ गणेशपुरकी १४ वषिर्या फिजा खानको उपचारमा सहयोग पुर्‍याईदिन घर परिवारले आग्रह गरेेको छ । उनका बाबु सज्जाद खानले दिएको जानकारी अनुसार उनी ‘ब्लड क्यान्सर’को बिरामी छिन् ।
सामान्य सिलाई कटाईको काम गर्ने सज्जादले छोरीको उपचार तथा जीवन रक्षको लागि दयालु मन तथा सहयोगी हातको खोजिमा रहेको बताए ।
श्रीमानश्रीमती सहित ९ जनाको परिवारमा फिजा काईली छोरी हुन । स्थानीय दारुल उलुम गुल्सने मदिनामा कक्षा ५ मा पढ्दै गरेकी फिजालाई एक्कासी पेट दुख्न सुरु भएपछि थलिएकी उनको झण्डै ५ महिना अघिदेखि नेपालगन्जका विभिन्न अस्पतालहरुमा उपचार गराउदा रोग पत्ता नलगेपछि उनलाई भारतको लखनउमा रहको किंगजार्ज मेडिकल कलेजमा उपचारको क्रममा उनी रक्त क्यान्सरले ग्रसित रहेको पुस्टि भएको बुवा सज्जादले जानकारी दिए ।
मलिन अनुहारले सज्जादले भने-‘समयमा उपचार गरेमा छोरी बाँच्छे डाक्टरले भनेका छन् । म सँग उपचारको लागि पैसा छैन् । कसरी छोरीलाई बचाउने हो । सहयोगी हात र सहयोगी मनको खोजिमा छु ।’ उनी सामान्य र दैनिक काम गरेर गुजारा चलाउने परिवारका हुन ।
नेपालगन्ज-५ गणेशपुरको मदिना मस्जिद नजिकै चारकोठाको घर छ जसमा उनका चारभाईको अंश रहेको छ । घरको नाउमा एउटा कोठा मात्रमा ९ जनाको परिवार बस्दै आएको छ । उनी र उनको परिवार फिजालाई लागेको विमारको कारण झनै चिन्तित बनेको छ ।
‘छोरी बिरामी भएदेखि काममा पनि जान पाएको छैन । अव त साँझ विहानको चुलो बाल्न पनि कठिन भयो’-उनले भने-‘विरामी छोरीलाई लिएर भरतपुर क्यान्सर अस्पताल जाने तयारीमा छु तर, जानको लागि आवश्यक पर्ने गाडि भाडा पनि जोहो गर्न पाएको छैन ।’ विरामी अवस्थामा रहेकी फिजाले आफु सन्चो भएमा पढेर स्वस्थ्य क्षेत्रमा सेवागर्ने ईच्छा व्यक्त गरिन ।