
﻿११ चैत, काठमाडौं । काठमाडौं-कुलेखानी-हेटौंडा सुरुङमार्ग निर्माण गर्ने नेपाल पूर्वाधार विकास कम्पनीका उपाध्यक्ष तथा सञ्चालक लालकृष्ण केसीलाई हटाइएको छ । चैत ६ गते बसेको कम्पनीको सञ्चालक समितिको बैठकले केसीलाई बर्खास्त गरेको हो ।
कम्पनीको सञ्चालक समितिका अध्यक्षलाई आवश्यक सहयोग र कम्पनीलाई प्राविधिक सहयोग गर्न उद्देश्यले केसीलाई कम्पनीको बिज्ञ स्वतन्त्र सञ्चालक नियुक्ति गपिरएको थियो ।
कम्पनीको उद्देश्य बमोजिम अपेक्षित रुपमा अध्यक्ष एवं कम्पनीलाई प्राविधिकरुपमा सहयोग एवं सुझाब उपलब्ध गराउन नसकेको भन्दै उनलाई पदबाट बर्खास्त गरिएको हो ।
कम्पनीको सञ्चालक समितिको बैठकले स्वतन्त्र सञ्चालक पद नै खारेज गर्न आगामी साधारणसभा समक्ष प्रस्ताव पेश गर्ने निर्णयसमेत गरेको जारी विज्ञप्तीमा उल्लेख छ ।
केही महिनाअघि मात्रै कम्पनीको अध्यक्षमा एनअारएनका उपाध्यक्षसमेत रहेका भवन भट्ट चुनिएका थिए ।