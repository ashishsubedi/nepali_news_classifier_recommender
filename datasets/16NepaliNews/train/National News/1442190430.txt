
﻿ एमाओवादीका अध्यक्ष पुष्पकमल दाहाल प्रचण्डले संविधान जारी नभए नेपाल अझै भयानक दुर्घटना पर्ने खतरा रहेको बताएका छन् । आइतबार दिउँसो बसेको संविधानसभाको बैठकलाई सम्बोधन गर्दै प्रचण्डले भने, &#39;इतिहासको कठिन मोडमा हामी छौं । हामी दल र नेताहरुको ऐतिहासिक अग्नी परीक्षा हो ।&#39;

उनले संविधानसभालाई असफल बनाउन र संविधानलाई अड्काउनका लागि विभिन्न चलखेल भइरहेको बताए । &#39;अहिले संविधान जारी गर्न नसक्ने हो भने सयौं वर्षसम्म पनि परिवर्तन र उपलब्धी गुम्नसक्छ&#39;, उनले भने, &#39;नेपाल र नेपाली जनतालार्इ असफल बनाउने तत्वहरु सक्रिय भइरहेका छन् । त्यसलार्इ हामीले चिर्न जरुरी छ ।&#39;
 
देशमा जारी शान्ति प्रक्रियाको अभिन्न अंगकारुपमा संविधान निर्माण भइरहेको अध्यक्ष दाहालको भनाइ थियो । &#39;जनतामा धेरै धेरै अपेक्षा र आशा छन्&#39;, उनले भने, &#39;त्यसैले प्रतिक्रिया आउनु स्वभाविक हो । देश अहिले प्रसव पींडामा छ । नेपालका पार्टी र जनता असफल हुन् र, नेपाल पनि असफल राष्ट्र होस भन्ने तत्वबारे पनि सचेत हुनुपर्छ ।&#39;
 
संविधान नबन्दा देश गम्भीर दुर्घटना जाने भएकोले त्यसबाट जोगाउनका लागि प्रत्यक्ष निर्वाचित कार्यकारी प्रमुखसहितको शासकीय स्वरुपलगायतका अडान आफूहरुले छोडेको उनको भनाइ थियो । &#39;शान्ति प्रक्रिया र संविधानका लागि हामीले सबैभन्दा बढी पीडा सहेका छौं&#39;, प्रचण्डले भने, &#39;हाम्रा आत्मसम्मान र अधिकार यतिबेला गुम्यो भने सय वर्षसम्म पनि फेरि प्राप्त हुन नसक्ने भएकाले हामीले त्यसैका लागि ठूलो त्याग पनि गरेका छौं ।&#39;

उनले अहिले संविधान जारी गर्न नसके दलहरु मुलुकको भविष्य र भाग्य निर्माण गर्न असफल र असक्षम सावित हुने बताए । &#39;यतिबेला गलत तत्वलाई चिनेर अघि बढौं&#39;, उनले भने, &#39;हामीले पनि अडान लिएर बस्ददा देश लडाइँमा जान्छ । त्यसैले जनताका अधिकार संस्थागत गर्न संविधान जारी गर्नुको विकल्प छैन।&#39; अध्यक्ष प्रचण्डले मधेसमा जारी आन्दोलनबारे कडा टिप्पणी गरेका छन् । मधेसी दलका जिम्मेवार नेताले नै मधेसलार्इ नेपालबाट टुक्राउने कुराप्रति प्रचण्डले आक्रोश पोखे । अलग्गै मधेस राज्य बनाउने कुरा आत्मघाती र राष्ट्रघाती रहेको उनको जिकिर थियो ।

&#39;अलग्गै मधेस राज्यको माग आत्मघाती र राष्ट्रघाती हो&#39;, अध्यक्ष प्रचण्डले भने, &#39;पुरातनकालदेखि काठमाडौंलार्इ समृद्ध बनाउन योगदान दिने मधेसी जनतालार्इ अलग्याउने कुराले न मधेसी जनताको हित हुन्छ न देशको नै हित हुन्छ ।&#39;
