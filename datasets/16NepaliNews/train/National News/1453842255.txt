
﻿राजविराज, १२ माघ । आफ्ना कार्यकर्ताको रिहाईको माग गर्दै मधेशी मोर्चाले जिल्ला प्रशासन कार्यालय सप्तरी अगाडि धर्ना दिएका छन् ।
प्रहरी चौकी झुटकीमा कार्यरत प्रहरी सहायक निरीक्षक असई रमेश सुव्बालाई गोली हानी हत्या गरेको आरोपमा प्रहरीले झुटकी गाविस वडा नम्वर– ७ का अशोक कुमार यादवलाई घटनामा प्रयोग भएको मोटरसाइकलसहित पक्राउ गरेको हो । पक्राउ गरिएका यादव मधेशी मोर्चाका कार्यकर्ता रहेको तथा उनी निर्दोष भएको भन्दै मोर्चाले रिहाईको माग गरेको छ ।
प्रहरीले पक्राउ परेका यादवलाई कर्तब्य ज्यान मुद्दामा अदालतबाट म्याद थप गरि थप अनुसन्धान गरिरहेको जनाउँदै उक्त घटनामा संलग्न रहेका अन्य अभियुक्तहरुको खोजी कार्य तिव्र रुपमा भईरहको प्रहरीले जनाएको छ । मधेशी मोर्चाका जिल्ला संयोजक कपिलदेव यादवको अध्यक्षतामा आयोजित उक्त धर्नामा सदभावना पार्टीका केन्द्रीय सदस्यद्वय दिपेन्द्र चौधरी, दिनेश कुमार यादव, नेपाल सदभावना पार्टी गजेन्द्रवादीकी केन्द्रीय सदस्य एवं जिल्ला अध्यक्ष सावित्री पण्डित, नेपाल सदभावना पार्टीका केन्द्रीय सदस्यद्वय जय प्रकाश सिंह, हेम शंकर सिंह, जिल्ला अध्यक्ष सुबी यादव, सदभावना पार्टीका जिल्ला अध्यक्ष सुनिल कुमार झा ,राष्ट्रिय मधेश समाजवादी पार्टीका जिल्ला अध्यक्ष गजेन्द्र कुमार मण्डल, तमलोपाका जिल्ला अध्यक्ष रामप्रित यादव, मधेशी जनअधिकार फोरम गणतान्त्रिकका अध्यक्ष नरेन्द्र यादव ,नेकपा माओवादी मातृका समुहका जिल्ला संयोजक जयप्रकाश यादव ,संघिय समाजवादी फोरम नेपालका जिल्ला अध्यक्ष दिनेश यादव, विद्यार्थी मंचका केन्द्रीय अध्यक्ष किशोर कुमार यादव, मधेशी मोर्चाका क्षेत्रिय संयोजक लक्ष्मण यादव, युवा विद्यार्थी मोर्चाका जिल्ला संयोजक तारकेश्वर प्रसाद यादव, महिला मञ्चकी केन्द्रीय महासचिव पुनम यादव, महिला नेतृद्वय उपमा देव, रमिला साह, राष्ट्रिय मधेश समाजवादी पार्टीका ललन कुमार यादव, सदभावना पार्टीका नगर अध्यक्ष अमरकान्त झा, मनोज राउत मेहतर, फोरम नेपालका युवा नेता केदार प्रसाद यादव, कौशलेन्द्र यादव ,मोर्चाका नगर संयोजक उमेश साह, तमलोपाका जिल्ला सचिव वौवा लाल शर्मा ,युवा नेता दिनेश प्रसाद साह ,युवा विद्यार्थी फोरमका अध्यक्ष विशाल यादव सहितकाहरुको उपस्थिति रहेको थियो ।