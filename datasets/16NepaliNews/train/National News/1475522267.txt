
﻿राजविराज, १७ असोज । ट्रेड युनियनसँग केही व्यक्तिहरु व्यक्तिवादी सोचले अभिप्रेरित भएर मनोमानी ढङ्गबाट अगाडि बढिरहेको भन्दै एक स्वास्थ्यकर्मी सङ्गठनका अध्यक्ष र सचिवले सङ्गठन परित्यागको घोषणा गरेका छन् ।
नेपाल स्वास्थ्यकर्मी युनियन जिल्ला कार्यसमिति सप्तरीका अध्यक्ष जिबछ प्रसाद साह र सचिव बोधराज बरालले सोमवार एक प्रेस विज्ञप्तिमार्फत सङ्गठन परित्यागको घोषणा गरेका हुन् । जिल्ला कार्य समिति विघटन गरी नेपाल स्वास्थ्यकर्मी युनियनको साधारण सदस्यसमेत नरहने गरी सङ्गठन परित्यागको घोषणा गरेका छन् । आफूहरु आमस्वास्थ्यकर्मीहरुको हक हितकालागि सदैव क्रियाशील भई सक्रिय भूमिका निर्वाह गर्ने प्रेस विज्ञप्तिमा उल्लेख छ ।