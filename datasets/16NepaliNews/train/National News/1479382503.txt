
﻿मोरङ, २ मंसिर । मोरङको सुन्दरदुलारी–८ स्थित गछिया चोकबाट प्रहरीले बुधबार लागुऔषधसहित दुई जनालाई पक्राउ गरेको छ ।
पक्राउ पर्नेमा सुन्दरदुलारी–८ बस्ने १६ बर्षिय बिशाल न्यौपाने र सोही ठाउँका २१ वर्षिय सन्तोष कुमार शाह रहेका छन् । साँझ ६ बजेतिर प्रहरी चौकी गछियाबाट खटिएको प्रहरीको टोलीले उनीहरुलाई पक्राउ गरेको हो ।
प्रहरीले उनीहरुको साथबाट लागुऔषध नाइट्रोसन टयाब्लेट २ पत्ता बरामद गरेको छ । लागुऔषधसहित पक्राउ परेका दुबैजनालाई इलाका प्रहरी कार्यालय बेलबारीमा राखि थप अनुसन्धान भइरहेको उक्त कार्यालयले जनाएको छ ।