
﻿राजविराज, ३० असोज । सप्तरी र मोरंगमा शनिबार भएको सवारी दुर्घटनामा ४ जना घाइते भएका छन् ।
मोरङको दर्बेशा–४ मा रंजनी आमतोलाबाट विराटनगरतर्फ आउँदै गरेको को१ख २१८४ नम्बरको बस  अनियन्त्रित भई दुर्घटना हुँदा बबियाबिर्ता–३ बस्ने सीता बस्नेतको १० बर्षिय छोरा सागर बस्नेत र दर्बेसा–७ बस्ने २० बर्षिया प्रमिला कार्की घाइते भएकी छिन् ।
घाइते दुबैको स्थानीय मेडिकलमा उपचार भइरहेको छ भने बसका चालक फरार रहेकाले खोजी कार्य भइरहेको इलाका प्रहरी कार्यालय रंगेलीले जनाएको छ ।
त्यस्तै सप्तरीको पन्सेरा–३ अमाहामा पूर्वबाट पश्चिमतर्फ जादै गरेको बा१ख ९३१८ नम्बरको ट्रकलाई सोही दिशबाट आउँदै गरेको मे१च १३७४ नम्बरको भ्यानले पछाडिबाट ठक्कर दिँदा भ्यानका चालक सिन्धुली रानीचुर–१ का राकेश लामा र भ्यानमा सवार उदयपुर कटारी–७ हडिया बस्ने ओम भट्टराई घाइते भएका छन् । घाइते दुबैको लहान अस्पतालमा उपचार भइरहेको छ ।