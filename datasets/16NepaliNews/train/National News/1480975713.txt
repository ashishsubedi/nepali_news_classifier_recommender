
﻿बिरेन्द्र बजार, २० मंसिर । स्थानीय बिकास अधिकारी सुदेव पोखरेलले आफ्नो गृह जिल्ला सप्तरीको विकास गर्न आएको बताएका छन् ।
गाविस सितापुरको गाउँ परिषद्को नीती तथा कार्यक्रम सार्वजनिक कार्यक्रमलाई सोमवार सम्बोधन गर्दै उनले यस्तो कुरा बताएका हुन् । आफु काभ्रे लगायतका जिल्लामा काम गरिसकेको अनुभव सुनाउँदै प्रमुख अतिथी पोखरेलले भने ‘सप्तरीको स्थानीय निकायमा भएको बेथितिलाई अन्त्य गरेरै छाड्छु, जिल्लाको विकास गर्नको लागि नै आएको हुँ । सप्तरीमा काम गर्ने असहज परिस्थिति रहेको भन्ने कुरा बुझैर गृह जिल्ला नै रोजेको बताउँदै स्थानीय विकास अधिकारी पोखरेलले आर्थिक हिनामिना र भ्रष्टाचार गर्ने जो कोहीलाई कानूनको कटाघरामा खडा गर्ने उद्घोष गरे ।
कार्यक्रममा गाबिस सचिब भुमीराज ब्लोन तामाङले चालु आर्थिक बर्ष २०७३÷०७४ को संशोधित बजेट रु ७३ लाख ५५ हजार र आर्थिक बर्ष २०७४÷०७५ को प्रस्तावित बजेट रु ३२ लाख ४६ हजार र नीती तथा बिभिन्न कार्यक्रम प्रस्तुत गरे । सचिव तामाङको अध्यक्षता भएको कार्यक्रममा आदिवासी जनजाती जिल्ला समवन्य समिति सप्तरीका पूर्व उपाध्यक्ष बेचन प्रसाद चौधरी, गाविस सितापुरका निवर्तमान अध्यक्ष बसन्त कुमार चौधरी, निवर्तमान उपाध्यक्ष योगेन्द्र प्रसाद चौधरी, ईलाका स्वास्थ्य चौकी सितापुरका ईन्चार्ज निरञ्जन प्रसाद यादव, पशुसेवा उपकेन्द्र सीतापुरका ईन्चार्ज गुणानन्द चौधरी, नेपाली कांगे्रसका बिशेश्वर प्रसाद चौधरी, राम कुमार चौधरी, दलित प्रतिनिधि महेश बिक, शिक्षक कुलानन्द चौधरी, नथरी देबी चौधरी, बेचन मण्डल, साबित्री चौधरी लगायतले मन्तब्य व्यक्त गरे ।
पत्रकार बृजमान तामाङद्धारा सञ्चालित कार्यक्रममा स्वागत मन्तब्य अवकाशप्राप्त गाविस सचिव बतहु प्रसाद चौधरीले गरे ।