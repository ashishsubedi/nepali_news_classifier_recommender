
﻿बृजमान तामाङ
बिरेन्द्र बजार, २४ असार । जिल्ला प्रहरी कार्यालय सप्तरीका प्रहरी नायव उपरीक्षक दान बहादुर कार्कीले जिल्लामा भईरहेको अबैध मदिरा उत्पादन र बिक्री बितरण गर्नेमाथि कडा कारबाही हुने बताएका छन् ।
जिल्ला प्रहरी कार्यालय सप्तरीद्वारा ईलाका प्रहरी कार्यालय रुपनीमा शुक्रबार आयोजित मदिरा बिरुद्धको अन्तरक्रिया कार्यक्रममा मन्तब्य ब्यक्त गर्दै उनले यस्तो कुरा बताएका हुन् । मदिराका कारण सामाजिक बिकृती फैलिनुको साथै पचास प्रतिशत अपराधिक घटना हुने गरेको जानकारी गराउँदै उनले अबैध मदिरा उत्पादन बिक्रिबितरण कार्यलाई नियन्त्रण गनुपर्नेमा जोड दिए ।
कुनैपनि जातीको धर्म संस्कार र परम्परादेखी चल्दै आएको बाध्यात्मक अबस्था बाहेक अन्य अबैध रुपमा उत्पादन गरी बिक्री बितरण हुने मदिरा नियन्त्रणमा लिई कारबाही गर्ने बताउदै प्रमुख अतिथि समेत रहेका डिएसपी कार्कीले भने ‘अबैध रुपमा उत्पादन र बिक्री वितरण गर्ने मदिरको बारेमा सुचना दिनुस् त्यस्ता व्यक्ति उपर कडा कारबाही हुन्छ ।’ दारु र दाईजो न्यूनिकरण गर्नको लागि सप्तरीमा प्रहरीले दादा अभियान चलाएको बताउदै यस्ता क्रियाकलापमा संलग्न जो कोहीलाई नछोड्ने उनले बताए ।
कार्यक्रममा क्रेस नेपालका अध्यक्ष उपेन्द्र साह, पे्रस चौतारी नेपालका केन्द्रीय सदस्य नर्मदेव यादव, संघीय प्रेस फोरम सप्तरीका उपाध्यक्ष बृजमान तामाङ, लाल बहादुर महतो, मो. अलाउद्दिन, विजय कुमार यादव, दिपनारायण साह र जानिमाया मगर लगायतकाले मदिरा नियन्त्रण र ब्यबस्थापन गर्नेबारे धारणा राखे । अन्तरक्रिया कार्यक्रममा जिल्ला ट्राफीक कार्यालय सप्तरीका प्रमुख सुरेन्द्र प्रकाश श्रेष्ठ, ईलाका प्रहरी कार्यालय रुपनी क्षेत्र अन्र्तगतको नगरपालिका तथा गाविसका राजनीतिकर्मी, ब्यापारी, सञ्चारकर्मी, स्थानीय बुद्धिजीबीहरुको उपस्थिति रहेको थियो ।
गाबिस रायपुर गाविसका पूर्व अध्यक्ष मुखिलाल यादवको अध्यक्षतामा आयोजित कार्यक्रमको सञ्चालन ईलाका प्रहरी कार्यालय रुपनीका ईञ्चार्ज प्रहरी नायब निरीक्षक उमेश प्रसाद यादवले गरे ।