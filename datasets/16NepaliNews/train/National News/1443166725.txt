
﻿
काठमाडौ : एमाओवादीका अध्यक्ष पुष्पकमल दाहाल &#39;प्रचण्ड&#39;ले भारत नेपालको अभिन्न मित्र भए पनि उसको एसमेन हुन नसक्ने बताएका छन्। 
नयाँ संविधान जारी भएपछि टुँडिखेलमा आयोजित विजयसभालाई सम्बोधन गर्दै प्रचण्डले भने, &#39;हामी भारतको सच्चा मित्र हौं तर मित्र हुँदैमा उसको एसमेन हुनसक्दैनौं।

&#39;प्रचण्डले भारतका जायज चासो र चिन्तालाई सम्बोधन गर्न आफूहरु तयार रहेको बताउँदै भने, &#39;हामी मित्रका जायज चासो र चिन्तालाई सहयोग गर्न तयार छौं तर उसले पनि हाम्रा जायज चासो, चिन्ता र आवश्यकतालाई सहयोग गर्नुपर्छ र सम्बोधन गर्नुपर्छ।&#39;राष्ट्रकवि माधवप्रसाद घिमिरेको &#39;नेपाली हामी रहुँला कहाँ नेपालै नरहे, उचाइ हाम्रो चुलिन्छ कहाँ हिमालै नरहे ?...भन्ने कविता वाचन गरेर भाषण सुरु गरेका प्रचण्ड निकै भावुक देखिए।

 उनले गोपालप्रसाद रिमालको &#39;एक युगमा एक दिन एक चोटी आउँछ, ठूला ठूला उथलपुथल हेरफेर ल्याउँछ&#39;..भन्ने गीत पनि गाएर सुनाए।उनले यो संविधान देशभक्ति र नेपाली स्वाभिमानको विजय भएको बताउँदै भने, &#39;अब जनताको युग सुरु भएको छ। राजामहाराजाले हुकुमबाट संविधान बनाउने र राज्य चलाउने युग समाप्त भएको छ। जनताका प्रतिनिधिले संविधान लेखेका छन्।

&#39; तराई मधेसका अधिकांश माग र मुद्दाहरु सम्बोधन भइसकेकोले अब आन्दोलन छोडेर असन्तुष्टहरु वार्तामा आउनुपर्ने बताए । उनले नयाँ संविधान नेपालको राजनीतिक इतिहासकै सर्वाधिक महत्वपूर्ण उपलब्धी रहेको बताएका छन् ।उनले भने, &#39;तराई मधेसमा उठेका नागरिकता, जनसंख्याको आधारमा निर्वाचन क्षेत्र, समावेशी समानुपातिक प्रतिनिधित्व लगायतका धेरै माग सम्बोधन भइसकेका छन् ।

 सिमांकनमा केही समस्या भए वार्तामा बसेर सम्बोधन गर्न तयार रहेको प्रतिवद्धता तीन दलबाट लिखित रुपमा आइसकेको छ। त्यसैले अब आन्दोलन आवश्यक छैन ।&#39; उनले नेपाली जनताको निकै लामो संघर्ष, महान् बलिदानी र संघर्षपछि संविधान संभव भएको बताए उनले उन्नत लोकतन्त्र, गणतन्त्र, संघीयता, समावेशी प्रतिनिधित्वको प्रणाली नै नयाँ संविधानको विशेषता रहेको उल्लेख गर्दै भने, &#39;हामीले नमूना संविधान बनाएका छौं। हामी सबैले गर्व गर्नुपर्दछ।

उनले नेपाली स्वाभिमान र आत्मसम्मानको शानदार विजय भएको बताउँदै भने, &#39;यो शानलाई जोगाउन हामी सबै जुट्नुपर्छ।&#39;उनले तीन प्रमुख दल एक ठाउँमा आएपछि संविधान निर्माण सफल भएको बताउँदै भने, &#39;कुनै दल विशेषको चाहना, एजेन्डाअनुसार संविधान आएको होइन। सम्झौता र समझदारीमा यो संविधान आएको छ 
&#39;

 
