
﻿१८ माघ, काठमाडौं । क्रिष्टियानो रोनाल्डोको हृयाट्रिकसँगै रियल मड्रिडले स्पेनिस ला लिगा फुटबलमा स्पानियोलमाथि शानदार जित हात पारेको छ ।
आइतबार राति भएको खेलमा रियल मडि्रडले स्पानियोललाई ६-० को फराकिलो अन्तरले पराजित गरेको हो । जितसँगै रियल मड्रिडले लिग लिडर बार्सिलोनासँगको अंक दुरी ४ मा झारेको छ  ।
रियल मड्रिडको घरेलु मैदानमा भएको खेल एकपक्षीय थियो । सातौं मिनेटमा नै करिम बेन्जिमाले गोल गरे ।
१२ औं मिनेटमा रोनाल्डोले पेनाल्टीमार्फत गोल गरे भने ४ मिनेटछि नै जेम्स रोडि्रग्वेजले गोल गरे । अन्तिमतिर रोनाल्डोले व्यक्तिगत दोस्रो गोल गरेपछि पहिलो हाफमा रियल मड्रिड ४-० ले अगाडि रहृयो ।
दोस्रो हाफमा स्पानियालले केही सुधारिएको खेल प्रदर्शन गर्यो । तर, ८२ औं मिनेटमा रोनाल्डोले हृयाट्रिक पूरा गरे ।
८६ औं मिनेटमा डुआर्टेले आत्मघाती गोल गरेपछि रियल मड्रिड ६-० को फराकिलो अन्तरले विजयी भएको छ ।
जितपछि रियल मड्रिडको २२ खेलबाट ४७ अंक भएको छ । लिग लिडर बार्सिलोनाको ५१ र एथ्लेटिको मड्रिडको ४८ अंक छ । तर, बार्सिलोनाले एक खेल कम खेलेको छ ।