
﻿
चितवन । दुवै मिर्गौला फेल भएका चण्डिभञ्ज्याङ-९, पैरेनीका २० बर्षीय रुद्रबहादुर बानियाँलाई ‘चण्डिभञ्ज्याङ- दोहा, कतार सम्पर्क मञ्च’ले आर्थिक सहयोग गरेको छ ।
मञ्चले चण्डिभञ्ज्याङ गाविसका सह-सचिव लक्ष्मण चेपाङको प्रमुख आतिथ्य एवं प्रवासी युवा मञ्च चण्डिभञ्ज्याङ्ग -दोहा, कतार मञ्चका अध्यक्ष वीरबहादुर गुरुङको सभापतित्वमा पीडित बानियाँलाई ५१ हजार ४ सय २५ रुपैयाँ आर्थिक सहयोग गरेको हो । कार्यक्रममा विभिन्न संघ संस्थाका प्रतिनिधि, पीडितका आफन्त, स्थानीय एवं संचारकर्मीहरुको उपस्थिति र थियो ।
छोराको राष्ट्रिय मृगौला केन्द्र काठमाण्डौमा डायलासिस गराइरेको र डक्टरले दुवै मिर्गौला प्रत्यारोपण गर्नुपर्ने बताएको पीडितका बुबा गोविन्दबहादुर बानियाँले जानकारी दिए ।
छोराको उपचारको लागि धेरै रकमको आवश्यक परेको तर आफ्नो आर्थिक अवस्था कमजोर भएको हुँदा आर्थिक सहयोगको लागि याचना गरेको बताए ।
उनले छोराको उपाचार खर्च संकलनको लागि आँबुखैरेनीमा रहेको एपेक्स डेभलोप्मेन्ट बैंकमा श्रीमतीको नाममा खाता खोलेको र कसैले सहयोग गर्न चाहेमा रुपकुमारीको नाममा रहेको ००७१०७०००६३७२४०००००१ नम्बरको खातामा रकम जम्मा गरिनिदको लागि आग्रहसमेत गरे ।