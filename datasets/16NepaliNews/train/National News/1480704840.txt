
﻿१७ मंसिर, काठमाडौं । नवनियुक्त संस्कृति, पर्यटन तथा नागरिक उड्डयन राज्यमन्त्री इन्द्रबहादुर बाँनियाले संविधान संशोधनको विरोधमा एमालेले सडकमा नाटक गरेर जग हसाएको टिप्पणी गरेका छन् ।
शुक्रबार रिपोर्टर्स क्लबमा आयोजित कार्यक्रममा उनले एमालेको व्यवहारले नेपालको अन्तर्राष्ट्रिय बेइज्जत भएको बताए ।
उनले आफू मन्त्रालयमा रहुञ्जेल नीति र विधि बनाएर पाएको अधिकारलाई भरपुर सदुपयोग गर्ने बताए ।
कार्यक्रममा नवनियुक्त खानेपानी तथा सरसफाइ राज्यमन्त्री दीपक खड्काले दशैंअघि नै राजधानीबासीले मेलम्चीको पानी पीउन पाउने दाबी गरे ।
उनले भने, ‘मेलम्चीको खानेपानी असोज कार्तिकभित्रै काठमाडौं ल्याउनेगरि काम भैरहेको छ, म आँफै स्वयम निरीक्षणको लागि जान्छु, अब तिव्र गतिमा काम हुन्छ, काठमाडौंवासीले दशैं अघि नै मेलम्चीको पानी पिउन पाउनुहुन्छ ।’
कार्यक्रममा रिपोर्टर्स क्लब नेपालका अध्यक्ष ऋषी धमलाले राज्यमन्त्रीद्वयलाई खादा ओढाएर सम्मान गरेका थिए ।