
﻿राजविराज, १६ पुस । राजविराज नगरपालिकाका गरिव मुस्लिम समुदायका ३ सय परिवारहरुलाई एक कार्यक्रमका बिच झुल वितरण गरिएको छ ।
हेसरा नेपाल केन्द्रीय कार्यालयको आयोजनामा तथा ईसिना रिलिभ क्यानाडाको सहयोग शनिवार राजविराज नगरपालिका वडा न २, ३, ४ र ९ का गरिव मुस्लिम समुदायका परिवारहरुलाई झुल वितरण गरिएको हो । राजविराज २ स्थित ईक्रा पब्लिक स्कुलको प्राङ्गणमा अब्दुल मनानको अध्यक्षतामा आयोजित कार्यक्रममा हेसरा नेपालका केन्द्रीय अध्यक्ष डा. नसिम अहमद, जिल्ला विकास समिति कार्यालय सप्तरीका प्रतिनिधि राजेश झा, पत्रकार चन्दनकुमार यादव, मुस्लिम अगुवा तथा समाजसेवी मोहमद युसुफ अली, गुलाम नवि, कलिम खान, तैयव अन्सारी, ईलियास, मोहम्मद समिम अखतर अली, लगायत झुल वितरण गरेका छन् ।
विपन्न तथा अति गरिव परिवारकालागि हेसरा नेपालले बाढी, आगलागी जस्ता बिपद परेको अवस्थामा संस्थाले मुस्लिम समुदायको जिवनरक्षाको लागी विभिन्न समयमा कार्यक्रम आयोजना गर्दैैआएको हेसरा नेपालका अध्यक्ष डा. नसिम अहमदले जानकारी दिएका छन् ।