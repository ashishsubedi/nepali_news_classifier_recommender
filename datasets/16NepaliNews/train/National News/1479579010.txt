
﻿राजविराज, ४ मंसिर । स्थानीय समस्याको पहिचान तथा जनसम्वन्ध सुदृढ गर्ने उद्देश्यकासाथ जारी अभियानका क्रममा संघीय समाजवादी फोरम नेपालका राजनीतिक समिति सदस्य एव्म केन्द्रीय सदस्य शैलेन्द्र प्रसाद साह शनिवार रहमतपुर पुगेका छन् ।
राजविराज नगरपालिका वडा नम्वर–२ स्थित रहमतपुर टोलमा साहको नेतृत्वमा टोली पुगेको हो । ‘घर–घरमे फोरम जन–जनमे फोरम’ अभियानका क्रममा नेता साहले स्थानीयवासिन्दासँग विभिन्न समस्याहरुबारे छलफल गरेका छन् । सोही क्रममा उनले संघीय समाजवादी फोरम नेपालको सदस्यता वितरण कार्यलाईसमेत तिब्रता दिएका छन् ।
अभियान टोलीमा संघीय समाजवादी फोरम नेपाल सप्तरीका जिल्ला सह–सचिव उपेन्द्र साह, क्षेत्रिय इञ्चार्ज सुनिता साह, क्षेत्रिय अध्यक्ष नवनित झालगायतका नेताहरु सहभागी थिए ।