
﻿पाँचथर, ११ कार्तिक । जिल्ला प्रहरी कार्यालय पाँचथरले नजिकै रहेको तिहार र छठ पर्वलाई मध्यनजर गरी घटनाहरु घट्न नदिन र यसबाट बच्नकोलागि विभिन्न सन्देशमुलक सुचना प्रचार प्रसारलाई जोड दिएको छ ।
विशेषगरि तिहारमा मनोरञ्जन गर्ने उद्देश्यले विभिन्न किसिमका भुईचम्पा, पटाका तथा अन्य विष्फोटक पदार्थहरुको प्रयोग गर्ने र दिपावली मनाउन विचारै नपु¥याई विभिन्न प्रकारका विद्युतीयवत्तिहरु तथा मैनवत्ती र अन्य प्रज्वलनशिलवत्तीहरुको प्रयोगगरि दिपावली मनाउने प्रचलन बढेकोले सोबाट हुने दुर्घटनाबाट सचेत गराउने तथा त्यस्ता घटना हुन गर्न नपाओस भन्ने उद्देश्यले जिल्ला प्रहरी कार्यालय पाँचथरले जिल्लाका सबै क्षेत्रहरुमा सुचना पु¥याउन कार्तिक १० गतेबाट निरन्तर रुपमा नेपाली भाषा र स्थानीय लिम्बु भाषामा माईकिङ शुरु गरेको छ ।
सन्देशमुलक सुचनामा विशेषगरि तिहारको अवसरमा विगतका वर्षहरुमा मानिसहरुले जुवा, तास तथा जुवा जन्य अन्य खेलहरु खेलेर मनोरञ्जन गर्ने गरेको पाईएको हुँदा त्यस्ता खेलहरु कानून विपरित भएको र त्यस्ता खेलहरुले आपसी सदभावलाई विगार्ने, झै–झगडा निम्त्याउने र घटनाहरु समेत घट्न सक्ने भएको हुँदा त्यस्ता खेलहरु नखेल्न समेत सचेत गराईएको छ ।
जिल्लाको दुर्गम भेगसम्म सुचनाको पहुँच पुगोस भनी लिम्बु भाषामा समेत अनुवाद गरेको सन्देशमुलक सुचनाले यसवर्ष सदाको वर्ष भन्दा दिपावली तथा छठ पर्वको अवसरमा घटनाहरु कम हुने विश्वास लिईएको जिल्ला प्रहरी कार्यालय पाँचथरले जनाएको छ ।