
﻿प्रधानमन्त्री केपी ओली र नेपालका लागि चिनिया राजदूत उ चुन्ताइबीच आज भेटवार्ता भएको छ । नेपालले इन्धन अभाव खेप्नुपरिरहेको अवस्थामा प्रधानमन्त्री निवास बालुवाटारमा ओलीले चिनिया राजदूतसँग भेट गरेका हुन ।भेटमा ओलीले भारतीय नाकावन्दीको कारण मुुलुकमा देखिएको इन्धन संकट हल गर्न आवश्यक पेट्रोलियम पदार्थ उपलब्ध गराउनका लागि पहल गरिदिन आग्रह गरेका छन ।

जवाफमा चिनिया राजदूत चुन्ताइले पेट्रोलियम पदार्थ नेपाललाई उपलब्ध गराउनका लागि चीन सरकार सकारात्मक भएको भन्दै त्यसका लागि आवश्यक पहल आफलु गर्ने जानकारी गराएका छन ।पेट्रोलियम पदार्थ चीनसँग खरिद गर्ने सम्वन्धमा सरकारी स्तरमा औपचारिक प्रस्ताव आए त्यसमा सहयोग गर्न चीन सधै सकारात्मक रहेको जानकारी समेत चुन्ताइले गराएका छन । भेटमा चिनिया राजदूतले नयाँ संबिधान जारी भएकोमा चीनले स्वागत गरेको भन्दै प्रधानमन्त्री ओलीलाई चिन भ्रमणको निम्ता समेत दिएका छन ।ओलीले समय तय गरेर चिन भ्रमण गर्ने जानकारी समेत गराएको बुझिएको छ ।
