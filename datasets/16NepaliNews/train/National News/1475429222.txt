
﻿राजविराज, १६ असोज । सप्तरी प्रहरीले आईतबार साढे २४ हजार मूल्य बराबरको अवैध सामान भन्सार बुझाएको छ ।
जिल्ला प्रहरी कार्यालय सप्तरी र प्रहरी चौकी तिलाठीबाट खटिएको टोलीले शनिबार राती राजविराज नगरपालिका ८ कुनौली र तिलाठी–८ खाँडो खोलाबाट व्यापारिक प्रयोजनकालागि भन्सार छलेर ल्याउँदै गरेको विभिन्न सामानहरु बरामद गरेको थियो । बरामद सामानहरुमा बिस्कुट, सुर्ती, अगरबत्ती, भुजिया, चकलेट, चिनी, चियापत्ती र सातु रहेको छ । बरामद सामानहरु आइतबारै तिलाठी भन्सार कार्यालयमा बुझाइएको जिल्ला प्रहरी कार्यालय सप्तरीले जनाएको छ ।
त्यसैगरी आइतबार बिहान ०९ः०० बजे ईलाका प्रहरी कार्यालय कडरबनाबाट खटिएको प्रहरी टोलीले सप्तरी जमुनी मध्येपुरा–१ स्थित टुनटुन साह, राम आशिस साह, बुचन साहको घरबाट ३५ लिटर घरेलु मदिरा र अन्दाजी २०० के.जी. मदिरा बनाउन प्रयोग गरिने कच्चा पदार्थ बरामद गरेको छ । बरामद मदिरा नष्ट गरिने जनाएको छ ।