
﻿काठमाडौं : प्रधानमन्त्री केपी शर्मा ओली र एमाओवादी अध्यक्ष पुष्पकमल दाहाल प्रचण्डबीच सोमबार बिहान भेटवार्ता भएको छ ।ओलीसँगको भेटवार्ताका लागि अध्यक्ष प्रचण्ड बिहान बालुवाटार पुगेका थिए। भेटमा राष्ट्रपति र उपराष्ट्रपतिको उम्मेदवारीलगायतका विषयमा छलफल भएको थियो। प्रचण्डसँगको भेटपछि एमाले स्थायी समितिको बैठक सुरु भएको थियो । 

सरकार संचालनसम्बन्धी उच्चस्तरीय राजनीतिक समितिका संयोजक समेत रहेका प्रचण्डले बहुमतीय प्रक्रिया सुरु भए पनि सहमतिकै आधारमा राष्ट्रपति र उपराष्ट्रपति गर्नुपर्नेमा जोड दिएको प्रचण्ड निकट स्रोतले बतायो । बालुवाटारबाट फर्केपछि प्रचण्डले पार्टीभित्र आन्तरिक छलफल गर्दैछन् । 
