
﻿६ माघ, काठमाडौं । स्वास्थ्य मन्त्रालयले भूकम्पका कारण क्षतिग्रस्त भएकामध्ये २७० वटा स्वास्थ्य चौकीको पुनर्निर्माणका लागि जग्गा उपलब्ध गराउन सरकारसँग माग गरेको छ ।
स्वास्थ्य मन्त्रालयले बुधबार पत्रकार सम्मेलन गरी जग्गाको अभावका कारण क्षतिग्रस्त स्वास्थ्य चौकीहरुको पुनर्निर्माणको काम अगाडि बढाउन नसकिएको भन्दै जग्गा उपलब्ध गराउन सरकारसँग माग गरेको हो ।
गत वैशाख महिनामा गएको भूकम्पबाट स्वास्थ्य मन्त्रालय अन्तर्गत ३५८ वटा स्वास्थ्य संस्थाका ४७४ वटा भवन पूर्णरुपमा तथा ३११ वटा स्वास्थ्य संस्थाका ४६० वटा भवन आंशिकरुपमा क्षतिग्रस्त भएका थिए ।
मन्त्रालयले क्षतिग्रस्त भवनहरुको पुनर्निमाणका लागि विभिन्न ४५ वटा अन्तर्राष्ट्रिय गैरसरकारी संस्थाहरुसँग ४ अर्ब १७ करोडको सम्झौता भएको तर इन्धन अभावका कारण पुनर्निर्माणको काम अगाडि बढाउन नसकेको बताएको छ ।
मन्त्रालयले अन्तर्राष्ट्रिय गैरसरकारी संस्थाहरुले दिएको रकममध्ये ९६ करोड रुपैयाँ ३ सय १८ वटा स्वास्थ्य संस्थाहरुका लागि पि्रफ्याबका संरचना निर्माणमा खर्च भएको जनाएको छ ।