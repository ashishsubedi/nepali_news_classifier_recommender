
﻿
१२ माघ, काठमाडौं । अर्थ राज्यमन्त्री दामोदर भण्डारीले भन्सार प्रशासनमा अझै धेरै सुधार गर्नुपर्ने आवस्यक रहेको बताएका छन् । भन्सार सुधारका विषयमा निजी क्षेत्रले उठाएका विषयलाई सरकारले गम्भीर रुपमा लिइ समधानमा लागेको उनको भनाई छ ।
६४ औं अन्तर्राष्ट्रिय भन्सार दिवसका अवसर पारेर नेपाल उद्योग वाणिज्य महासंघले आयोजना गरेको भन्सार सुधार तथा आधुनिकीकरणमा निजी क्षेत्रको भूमिका विषयक अन्तरक्रियामा बोल्दै मन्त्री भण्डारीले भन्सार सुधारको सरकारको अभियानमा निजी क्षेत्रबाट आवश्यक सहयोग प्राप्त हुने विश्वास व्यक्त गरे ।
कार्यक्रममा महासंघका अध्यक्ष पशुपति मुरारकाले भन्सार प्रशासनमा हालका दिनहरुमा गरिएका सुधारका कार्यहरु कानुनी सुधार, प्रक्रियागत सुधार तथा कार्यान्वयनको चरणमा रहेका एकद्वार प्रणाली, पेपरलेस कस्टम, आसिकुडा वल्र्ड, आईकोड, सीआरएमएसपी जस्ता सुधारका कारण भन्सार प्रशासन अन्तराष्ट्रिय स्तरको हुने अपेक्षा व्यक्त गरे ।
भन्सार विभागका महानिर्देशक ढुंगानाले नेपालको भन्सार प्रशासनले विभिन्न भन्सार विन्दुहरुमा भन्सार महशुल, मुअकर, अन्तशुल्क तथा अन्य करहरु असुल गर्ने र यसले कूल राजस्वको ४४ प्रतिशत तथा कर राजस्वको ५० प्रतिशत प्रतिनिधित्व गर्ने वताए ।
आन्तरिक राजस्व परिचालनमा भंसार प्रशासनको अग्रस्थान रहेको वताउँदै उनले राष्ट्रिय आवश्यकता र उदार अर्थव्यवस्था अनुरुप प्रशासनलाई दक्ष, पारदर्शी र सेवामुखी वनाउन विभाग प्रतिवद्ध रहेको बताए ।

महानिर्देशक ढुंगानाले मुख्य भंसार नाका विराटनगर, मेची, भैरहवा, नेपालगंज, कंचनपुरमा यात्रुको चाप धेरै भएकाले जांचपास सरल वनाउन यात्रु स्क्यानिद्व मेसिन ल्याएर संचालन गर्न लागेको र अरु दुई भंसार नाकामा कन्टेनर स्क्यानिङ व्यवस्था समेत गर्न लागेको जानकारी गराए ।
आन्तरिक राजस्व विभागका महानिर्देशक चुडामणी शर्मा, महासंघका उपाध्यक्ष दिनेश श्रेष्ठ, शेखर गोल्छाको समेत सहभागिता रहेको कार्यक्रममा महासंघको कर तथा राजस्व समितिका सभापति शौरभ ज्योतिले भंसार प्रशासनले खेलेको भूमिकाको कारण निजी क्षेत्र थप जिम्मेवार वनेको र भंसार प्रशासन थप व्यवसाय मैत्री वन्न पुगेको वताए ।
महासंघको कर तथा राजस्व समितिका सहसभापति अञ्जन श्रेष्ठले भंसार प्रशासनमा विगतका वर्षहरुमा धेरै सुधार भएको र ५ वर्ष पहिलेको भंसार प्रशासन र हालको भंसारमा निकै सुधार आएको धारणा राखे ।
भंसार प्रशासनको मनोवृत्ति राजस्व संकलनबाट व्यापार सहजीकरणको दिशामा आएको श्रेष्ठको भनाई थियो । उनले हालका दिनमा भंसार प्रशासन प्रोएक्टिभ ढंगले काम गरेको महशुस निजी क्षेत्रले गरेको पनि वताए ।
सोही कार्यक्रममा भंसार विभागका महानिर्देशक शिशिरकुमार ढुंगानालाई सम्मान समेत गरिएको थियो ।