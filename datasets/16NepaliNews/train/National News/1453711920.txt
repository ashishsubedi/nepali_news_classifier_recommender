
﻿
११ माघ, काठमाडौं । शिक्षामन्त्री गिरिराजमणि पोखरेलले स्वास्थ्य शिक्षा सम्बन्धी  भएका सहमति कार्यान्वयन भैरहेकोले अनसनमा नबस्न डाक्टर गोविन्द केसीलाई  आग्रह गरेका छन ।
चिकित्सा शिक्षा आयोग बनिसकेको र त्यसले डाक्टर केसीका मागहरु सम्बोधन हुने मन्त्री पोखरेलले बताए । मनमोहन सहकारी संस्थाले स्थापना गरेको मनमोहन मेडिकल कलेजलाई प्रतिष्ठानको नामबाट सम्बन्धन दिन लागेको भन्दै डाक्टर केसीले फेरि अनसन बस्ने चेतावनी दिंदै आएका छन ।
मनमोहन मेडिकल कलेज जस्तो नाफामूलक संस्थालाई स्वास्थ्य विज्ञान प्रतिष्ठान बनाउने  विद्येयक नै संसदमा प्रस्तुत भैसकेको छ । तर डाक्टर केसीले त्यसको बिरोध गर्दै आएका छन् ।
मन्त्री पोखरेलले भने विद्ययक संसदमा पुगिसकेकोले त्यसबारे अहिले केहि बोल्न नमिल्ने बताए । तर अब प्रतिष्ठित व्यक्तिको नाममा नाफामुलक संस्था खोल्न पाउने की नपाउने भन्ने कुरालाई पुनर्विचार गर्न जरुरी भैसकेको मन्त्री पोखरेलले बताए ।
शिक्षा क्षेत्रलाई व्यवस्थित बनाउन शिक्षा आयोग गठनको अन्तिम तयारी भैरहेको र त्यसपछि सबै समस्या नीति अनुसार समाधान हुने मन्त्री पोखरेलको दावी थियो ।