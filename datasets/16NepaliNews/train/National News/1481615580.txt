
﻿२८ मंसिर, काठमाडौं । अमेरिकी राष्ट्रपति चुनावमा निर्वाचित डोनाल्ड ट्रम्पकै पार्टी रिपब्लिनका वरिष्ठ नेताले राष्ट्रपति चुनावमा रुसी ह्याकिङ बारे गरिने जाँचको समर्थन गरेका छन् ।
अमेरिकी सिनेट बैठकमा रिपब्लिकन पार्टीका नेता मिच म्याकनल तथा संसदका प्रवक्ता पोल रायनले रुसि ह्याकिङले चुनवलाई कति प्रभावमा पार्‍यो भन्ने पत्ता लाग्नुपर्ने बताए ।
अमेरिकी गुप्तचर जाँच ब्यूरो सीआईएले रुसले चुनावमा ह्याकिङ गरेका कारण रिपब्लिकन उमेदवार डोनाल्ड ट्रम्पले डेमोक्रेटिक उमेदवार हिलारी क्लिन्टन भन्दा बढी मत ल्याएको जनाएको छ । सीआइएका अनुसार चुनावमा रुसी ह्याकिङको उदेश्य ट्रम्पलाई सहयोग पुर्‍याउनु रहेको जनाएको छ ।
डोनाल्ड ट्रम्पले सीआइएको यस दाबीलाई अस्विकार गरिसकेका छन् । तर, पत्रकार सम्मेलनमा उनका पार्टीका नेता मिच म्याकनलले भने ,‘रुस, अमेरिकाको साथी होइन र अमेरिकी साइबर सुरक्षामा बाहिरि आक्रमण चिन्ताको विषय हो ।’
उनका साथै पल रायनले रुसी ह्याकिङ बारेको आरोपको जाँच आफ्नो पार्टीको कमिटीले पनि गर्ने बताए ।