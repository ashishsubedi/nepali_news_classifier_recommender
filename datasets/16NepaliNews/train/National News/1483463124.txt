
﻿वीरगञ्ज, १९ पुस । पर्सा क्षेत्र नम्वर २ का सांसद बिचारी प्रसाद यादवले मङ्गलवार एक कार्यक्रमका बिच नेपाल राष्ट्रिय प्राथमिक विद्यालय प्रसुतीपुरको शिलान्यास गरेका छन् ।
नेपाल सरकार र बेलायत सरकारको सहयोगमा सञ्चालित सामुदायिक विकास कार्यक्रम अन्र्तगत २९ लाखको लागतमा गाविस लालपर्साको प्रसुतीपुरमा निर्माण हुन लागेको बिद्यालयको सांसद यादवले उद्घाटन गरेका हुन ।
भवन निर्माण समितीका अध्यक्ष बिरेन्द्र यादवको सभापतित्वमा सम्पन्न शिलान्यास कार्यक्रममा प्रमुख अतिथी बिचारी प्रसाद यादव, समितीका उपाध्यक्ष कलिमा खातुन, सचिव तथा विद्यालयका प्रधानाध्यापक लक्ष्मण प्रसाद साह, कोषाध्यक्ष रामप्रसाद यादव, पुर्व गाविस अध्यक्ष अमानत अन्सारी, नेकपा एमालेका प्रदेश नम्वर २ का सदस्य किशोरी कुशवाहा, नेपाली काँग्रेसका स्थानिय नेता फिरोज खान, समाजसेवी अकलेश साह, विद्यालयका शिक्षक लगायत स्थानियबासिन्दाको उपस्थिति रहेको थियो । चार कोठे बिद्यालय भवन २०७३ साल भित्र निर्माण पुरा गरिसक्ने लक्ष्य रहेको समितीक अध्यक्ष विरेन्द्र यादवले जानकारी दिए ।