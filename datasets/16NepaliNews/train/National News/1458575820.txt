
﻿काठमाडौं । नेपालमा राष्ट्रिय जल तथा मौसम सप्ताह मनाइन लागिएको छ । मार्च २२ तारिखका दिन विश्वभर मनाइने विश्व पानी दिवश र मार्च २३ को दिन मनाइने विश्व मौसम दिवसको सन्दर्भ पारेर नेपालमा पनि यो दिवस मनाउन लागिएको हो ।
सप्ताह जल तथा ऊर्जा आयोग तथा मौसम विज्ञान विभागको संयुक्त आयोजनामा यही चैत ४ गते देखी १० गतेसम्म मनाइने राजधानीमा सोमबार आयोजना भएको कार्यक्रममा जानकारी दिइयो ।
‘गर्मी खडेरी र झरीः सामना गर्न गरौं तयारी’ भन्ने विश्व मौसम संगठनको मूल नारा मुताविकै नेपालमा पनि साताव्यापी कार्यक्रम आयोजना गरिएको जल तथा मौसम विज्ञान विभागका महानिर्देशक डा.ऋषिराम शर्माले जानकारी दिए ।
उनका अनुसार मौसम सप्ताहअन्तर्गत यसवर्षको नारालाई समेट्ने गरी बैज्ञानिक कार्यशाला, जनचेतामूलक साइकल र्याली, प्रभातफेरी, फोटो तथा भिडियो प्रदर्शनी र सञ्चारमाध्यमसँग साक्षात्कारलगायत कार्यक्रम तय गरिएको छ ।
साताव्यापी कार्यक्रमले सर्वसाधारणदेखि नीति निर्माण तहसम्मको ध्यानाकर्षण हुने अपेक्षा गरिएको उनको भनाइ थियो ।