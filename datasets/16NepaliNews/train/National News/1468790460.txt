
﻿२ साउन, काठमाडौं । कांग्रेस नेता डा. शेखर कोइराला प्रधानमन्त्री केपी ओलीको ‘राष्ट्रवादी’ अडानलाई ‘उत्ताउलो राष्ट्रवाद’ को संज्ञा दिन्छन् । एकातिर राष्ट्रवादको धून, अर्कातिर भारतलाई चार बुँदे डकुमेन्ट, ओलीको टर्निङ प्वाइन्ट नै यही भएको डा. शेखरको विश्लेषण छ । पढौं डा. कोइरालाको राजनीतिक संश्लेषणः

ओलीजीले मधेसी मोर्चालाई चिढ्याउँदै लग्नुभयो । एकातिर चिढ्याउँदै लग्नुभो, अर्कातिर उत्ताउलो राष्ट्रवादको नारा घन्काउनुभयो । उहाँले उत्ताउलो राष्ट्रवादको कुरा त गर्नुभो, तर, भारतलाई फेरि चारबुँदे ननपेपर डकुमेन्ट पनि दिनुभो ।

उत्ताउलो राष्ट्रवादमा ओलीजी फसिजानुभो ।ओलीले भारतलाई नचिढ्याएरै चाइनासित सम्बन्ध राखेको भए राम्रो हुन्थ्यो ।

भारतलाई बुझाइएको चारबुँदे डकुमेन्टको चौथो बुँदामा के छ भने तीन महिनाभित्र सबै राजनीतिक दलहरुसित छलफल गरेर समस्या समाधान गर्छौं । तर, गर्न सक्नुभएन । किन सक्नुभएन ? मलाई लाग्छ, उहाँले चाहँदै चाहनुभएन ।
सुशील कोइराला प्रधानमन्त्री भएका बेला ओलीसँगका केही मिटिङहरुमा म पनि एक दुईचोटि स्रोताका रुपमा बसेको थिएँ । त्यसबेला पनि ओलीजीमा मधेसीलाई हेर्ने दृष्टिकोण अर्कै देखिन्थ्यो । यस्तो किन भयो, म भन्न सक्दिनँ ।
राजदूत प्रकरणदेखि तातोपानी नाकासम्म
ओलीजीले भारतलाई चिढ्याएकै हो, दीपकुमारजीलाई राजदूतबाट हटाउने कुरामा । राष्ट्रपति आफैं भारत जान लाग्नुभएको थियो । राष्ट्रपतिजीले मिडियालाई बताउनुभएको थियो, म जाँदैछु, म सम्बन्ध राम्रो पार्छु । यसो भनेपछि त सम्बन्ध राम्रो छैन भन्ने बुझियो नि । तर, यसो भनेको पर्सिपल्ट ओलीजीले राष्ट्रपतिको भ्रमण पनि क्यान्सिल गर्नुभो, राजदूतलाई पनि फिर्ता बोलाउनुभो । राजदूतलाई फिर्ता बोलाउने चाँहि गल्ती गरेको भन्छु म ।
उहाँले भारतको संलग्नतामा सरकार गिराउने खेल खेलेको भनेर जो ल्याउनुभयो, भारतले त्यसरी गिराउनै खोजेको थियो भने पनि भन्न हुँदैन । यसमा धेरै चिजहरु छन् । डिप्लोम्याटिक तरिकाबाट जानुपर्छ ।

ओलीजीले भारतसित अनावश्यकरुपमा जोरी खोज्नुपर्ने जरुरतै छैन । उहाँले गर्नु के पथ्र्यो भने कांग्रेस र मधेसी मोर्चासित बसेर, वार्ता गरेर टुङ्याउनुपथ्र्यो । तर, उहाँले कमल थापामार्फत चारबुँदे ननपेपर डकुमेन्ट दिनुभो ।

त्यही दीपकुमारलाई इण्डियाबाट फर्केपछि कत्रो तारिफ गर्नुभयो ओलीजीले । उहाँले गिराएर सरकार गिर्ने पनि होइन, उहाँले भनेर मान्ने पनि होइन । मैले भनें नि उत्ताउलो राष्ट्रवादमा ओलीजी फसिजानुभो ।
ओलीले भारतलाई नचिढ्याएरै चाइनासित सम्बन्ध राखेको भए राम्रो हुन्थ्यो । चाइनासँग राम्रो सम्बन्ध बनाउनुपर्छ त हामी पनि भन्छौं । अहिले उनीहरुलाई डर लागेको हुनुपर्छ कि अब के हुन्छ भनेर । तर, चाइनिजहरुले पनि एस्योर गर्नुपर्छ, जुनसुकै सरकार होस्, सरकार-सरकारवीच भएको सम्झौता यता उता हुँदैन ।
अहिले चीनसित ५/७ वटा सहमति भएका छन्, त्यसको स्वामित्व हामीले लिनुपर्छ । तब न देशको इज्जत रहन्छ । ओलीजी जानु भो भने पनि नयाँ सरकारले चाइनिज सरकारसँग भएका एगि्रमेन्ट अमान्य गर्न मिल्दैन । गर्न हुँदैन । गरियो भने त्यो गलत हुन्छ । हामीले त्यसलाई मजबुद बनाउनुपर्छ । त्यसको स्वामित्व लिएन भने त भोलि चाइनाले हामीलाई विश्वास नै गर्दैन नि ।
भारतले हामीमाथि नाकाबन्दी गर्‍यो । यो हामी सबैलाई थाहा छ । भारतले नाकाबन्दी गर्नहुँदैनथ्यो गर्‍यो । तर, तातोपानी भन्सार खोलाउनलाई के प्रयास गर्नुभयो ओलीजीले ? मैले सिन्धुपाल्चोकमा गएर बोलें । स्थानीयले मलाई भने, यो तातोपानी भन्सार नाका बन्द गर्दा त हाम्रो रोजी रोटी जान्छ । त्यस्तै रहेछ त्यहाँको अवस्था । त्यो किन खोलिएको छैन भने चिनियाँहरु नेपालसित असुरक्षित महसुस गरिराखेका छन् ।
यसले गर्दा हामीले ओलीजीलाई जसरी राष्ट्रवादको बिल्ला भिराइराखेका छौं । राष्ट्रियता र सार्वभौमिकताको खुब वकालत गरेर हिँड्नुहुन्छ, यो कुरालाई हामीले पब्लिकसम्म लैजान सक्नुपर्छ । हाम्रो काम त के हो भने कुनै पनि सरकारले अर्को देशसँग एगि्रमेन्ट गरेको हुन्छ, त्यसलाई हामीले स्वामित्व ग्रहण गर्नुपर्छ । नत्र भने देशको ‘क्रेडिबिलिटी’ जान्छ ।
ओलीजीले भारतसित अनावश्यकरुपमा जोरी खोज्नुपर्ने जरुरतै छैन । उहाँले गर्नु के पथ्र्यो भने नेपाली कांग्रेस र मधेसी मोर्चासित बसेर, वार्ता गरेर टुङ्याउनुपथ्र्यो । तर, उहाँले कमल थापामार्फत चारबुँदे ननपेपर डकुमेन्ट दिनुभो । एकातिर उत्ताउलो राष्ट्रवाद घन्काउँदै जानु भो । यो टर्निङ प्वाइन्ट हो जस्तो लाग्छ मलाई ।
राष्ट्रवादको कुरा त ठीक छ । तर, राष्ट्रियता भनेको त खाली पहाड हिमाल मात्रै होइन, तराई मधेस पनि हो । कि हैन ? हिमाल पहाड तराई मधेस यी सबै नेपाली हुन् भन्ने सोच विकसित गरिदिनुभएन ओलीजीले । त्यो विकसित गरिदिन सकेको भए उहाँलाई च्यालेञ्ज गर्ने कोही पनि हुँदैनथ्यो । त्यो उहाँले विकसित गर्न सक्नुभएन ।
द्वारिका होटलमा हैन, अनुपममा !
प्रधानमन्त्रीजीले भारतीय राजदूतसँग कांग्रेस सांसदले भोज खाएको भन्नु भो । मैले पनि कुनै अर्कै अनलाइनमा पढ्या हो । तर, मलाई लाग्दैन त्यो, सही हो । ताँती लागेर नेपाली कांग्रेस र मधेसी मोर्चाका सांसदहरु द्वारिका होटलमा गएको भनेर लेख्या छ ।
सौभाग्यवस वा दुर्भाग्यवस द्वारिका होटल अगाडिको पार्टी प्यालेसमा हरिहर दाहालजीको छोराको विबाहको रिसेप्सन थियो । हामी सबै गयौं । नेपाली कांग्रेसका सांसदहरु सबै गए । मधेसीहरु पनि गएका थिए । त्यसैलाई कसैले भन्यो होला, कसैले लेखिदियो होला । त्यो ठाउँ ठ्याक्कै द्वारिका होटलको सामुन्नेमा छ नि । तर, मलाई लाग्दैन, यति अपरिपक्व काम भारतले गर्छ ।
हामी नेपालीहरुको स्वाभावै कस्तो छ भने हामी आफैं आफ्नो समस्या समाधान गर्न सक्दैनौं, अनि अरुलाई आरोप लगाउँछौं । समस्या यहाँ छ ।
कांग्रेसले प्रचण्डलाई धोका दिँदैन
अब माओवादीले आफ्नो अस्थित्व बचाएर हिँड्नुछ भने उसले नेपाली कांग्रेससितै सहकार्य गरेर जानुपर्छ । एमालेसित सहकार्य गरेर दुईवटै कम्युनिष्ट एक ठाउँमा हुन सक्छन् ? हुनै सक्दैनन् ।
संविधान कस्तो छ भने गठबन्धनमा जानैपर्छ, अर्को विकल्पै छैन । यो निर्वाचन प्रणालीअनुसार बहुमतको सरकार त असम्भवै हो । गठबन्धन बनाउँदाखेरि माओवादी केन्द्रसित मिलेर जाँदाखेरि नेपाली कांग्रेसलाई पनि ठीक हुन्छ, माओवादीलाई त झन् ठीक हुन्छ ।
माओवादीका केही साथीहरुको धङधङी चाहिँ कहिल्यै जाँदैन । उहाँहरुको त दिमागैमा राखिदिएको छ कि इण्डियालाई गाली नगरिकन कम्युनिष्ट नै बन्न सकिँदैन ।
हामीले कहिल्यै बिगार्‍यौं माओवादीलाई ? जंगलमा थियो, ल्यायौं । अन्तरिम संसदमा गिरिजाबाबुले एमाले र माओवादीलाई एउटै सेयर दिनुभयो । यसमा पनि एमालेलाई अलिकति तुष थियो होला । त्यसैले यसो हेर्दा पनि हाम्रो प्रतिस्पर्धी त एमाले नै हो, माओवादी हैन । यो कुरा लुकेको छैन, एकदमै सीधा छ ।
म एकदमै प्रष्ट भनिदिन्छु, नेपाली कांग्रेसले माओवादीलाई युज गर्न खोज्नु भनेको कांग्रेस पनि धरासायी हुनु हो । किनभने हाम्रो प्रतिद्वन्दी भनेको एमाले हो । मधेसमा क्षेत्रीय मधेसी मोर्चा हो र राष्ट्रिय रुपमा एमाले हो ।
माओवादी हाम्रो प्रतिद्वन्द्वी होइन भनिसकेपछि हामीले माओवादीलाई त साथ लिएर जानुपर्‍यो नि । नत्र त हामी नै कमजोर हुन्छौं । त्यसैले कांग्रेसले माओवादीलाई, प्रचण्डलाई धोका दिँदैन ।
ओलीजीले नै प्रचण्डलाई साथ लिएर हिँडेको भए हुन्थ्यो, गरेको भए भैहाल्थ्यो नि, कसले रोकेको थियो ? उहाँहरु मिलेको भए गठबन्धन चलिरहन्थ्यो, हामीले त रोक्न सक्दैनथ्यौं । यो कुरामा नेपाली कांग्रेस एकदमै सचेत छ । यसमा कन्फ्युजनमा पर्नुपर्ने म केही देख्दिनँ ।
‘लेफ्ट’ धङधङी !
माओवादीभित्रका केही लेफ्ट ओरियण्टेड नेताहरुमा चाहिँ के धङधङी छ भने उनीहरु कांग्रेसलाई प्रो-इण्डियन ठान्छन् । हामी प्रो इण्डियन हैनौं, नेशनालिष्ट हौं ।
हामी इण्डियासित पनि राम्रो रिलेसन राख्न चाहन्छौं, चाइनासँग पनि राम्रो सम्बन्ध राखेर अगाडि जाने सोच बनाएका छौं । यो अहिलेको होइन, धेरै पहिलेदेखि हो । वीपीको आत्मवृतान्त पनि तपाईहरुले पढिसक्नुभएको छ ।
तर, माओवादीका केही साथीहरुको धङधङी चाहिँ कहिल्यै जाँदैन । मैले अघि नै भनें नि, उहाँहरुको त दिमागैमा राखिदिएको छ कि इण्डियालाई गाली नगरिकन कम्युनिष्ट नै बन्न सकिँदैन । त्यहाँबाट स्कुलिङ भएर आएको व्यक्तिलाई गाह्रो हुन्छ । त्यही ह्याङओभरले माओवादीका केही नेताहरुमा काम गरेको छ ।
चुनावमा एमालेको पोजिसन के होला ? 
अबको एक-दुई महिनापछि एमालेभित्रै के कुरा चल्न थाल्छ भने तपाईसित प्रचण्डजीको भद्र सहमति भएको थियो, त्यो किन पालना गर्नुभएन ? हामीले यो सोध्दैनौं, एमालेकै साथीहरुले सोध्छन् । ओलीजीलाई सोधिहाल्छन् । झलनाथ खनाल, माधव नेपाल वामदेव गौतमले भनिराखेका छन् ।
दोस्रो कुरा, जसले जतिसुकै भने पनि नेपाली कांग्रेसको भोट इन्ट्याक्ट छ । आज पनि इन्ट्याक्ट छ, हिजो पनि थियो, पर्सि पनि हुन्छ । हार्ने जित्ने आफ्नो ठाउँमा छ, भोट इन्ट्याक्ट हुन्छ । त्यो पहाडमा पनि छ र तराई-मधेसमा पनि छ ।
तर, ओलीजीले तराई-मधेसमा भोट गुमाउनुभयो । उहाँले जतिसुकै होइन भने पनि म त घुमिराखेको छु, देखिराखेको छु । ओलीजीले भोट बढाउनुभयो भन्ने प्रचार अब अलि दिन हुन्छ ।
काठमाडौंको मनोविज्ञानमा उहाँ जानुभयो । काठमाडौं सधैं दक्षिण विरोधी हो । जहिले पनि कम्युनिष्टहरुले के गरिराखेका छन् भने १९५० को सन्धिलाई उनीहरुले फोकस गर्छन् । भारतले दुई/तीनवटा नाकाबन्दी गर्‍यो, त्यसैलाई फोकस गरिराख्या छन् । जो पनि कम्युनिष्ट यसै गर्छन् ।
मैले एकचोटि प्रचण्डजी प्रधानमन्त्री भएका बेला उहाँसित लामो कुरा गरें । उहाँलाई मैले सोधें, प्रचण्डजी तपाईहरुको के हो यो ? तपाई ८/१० वर्ष भारतमै बस्नुभयो, मलाई पनि थाहा छ तपाई भारतमा बसेको । मैले दुई/चार वर्ष संगत गरें ।
प्रचण्डजीले एकदमै सटिक जवाफ दिनुभयो- नेपालको कुनै पनि कम्युनिष्ट भारतलाई प्रहार नगरिकन कम्युनिष्ट हुनै सक्दैन । यो आधारभूत सैद्धान्तिक कुरा हो । तर, भारत नभइकन पनि हामीलाई हुँदैन भन्नुभयो प्रचण्डजीले ।
अहिले ओलीजी यही काम गर्दै हुनुहुन्छ । प्रचण्डजीले पहिले जे काम गर्नुभो, ओलीजी अहिले त्यही गर्न खोज्दै हुनुहुन्छ । अहिले जुन नाराबाजी भइरहेको छ, यसलाई प्रधानमन्त्रीले रोक्नुपर्दथ्यो । तर, उहाँले ध्रुवीकरण होस् भन्न खोजिरहनुभएको छ । झुण्डलाई उचालेर हिँड्दाखेरि झन् नराम्रो हुन्छ ।
अबका चुनौति
मलाई एकदमै डर छ । नयाँ सरकारले मधेसी मोर्चा र आदिवासी जनजातिका मुद्दा र समस्यालाई सम्बोधन गर्न छिटोभन्दा छिटो प्रयास गर्नुपर्छ । ओलीजीले प्रयास गर्नुभएन, सबैभन्दा दुर्भाग्य यही हो ।
यो काम गर्नेवित्तिकै स्थानीय निकायसम्बन्धी काम भइरहेको छ । शान्ति प्रक्रियाका सत्य निरुपण मेलमिलापवाला इस्युहरु छन् । यति दुईवटा काम गरियो भने सीमांकनको इस्यु बाँकी रहन्छ । मधेसमा दुईवटा प्रदेश (परासीदेखि बर्दियासम्मको एउटा प्रदेश) बनायो भने मधेसीहरुले नमान्न सक्छन् । तर, सम्वादको सुरुवात यसबाट हुन सक्छ । एमालेले पनि यसलाई अस्वीकार गर्न सक्दैन, किनभने कांग्रेस-एमालेले अघि सारेको सात प्रदेशको प्रस्तावमा केपी ओलीजीकै हस्ताक्षर छ ।

नयाँ मन्त्री छान्नका लागि कांग्रेसको बैठक बसेको छैन । सभापतिले त्यतिकै गर्न पाउनुहुन्न । कांग्रेसको केन्द्रीय कार्यसमितिमा इन्डोर्स गराउनुपर्छ

ओलीजीलाई यो थियो होला कि प्रदेश नं १ जस्तो बनेको छ, त्यो त्यस्तै रहोस् । त्यसमा हाम्रो पनि आपत्ति हैन । तर, अन्ततोगत्वा नेपाली कांग्रेस र एमालेले सुशील कोइराला र ओलीजीको हस्ताक्षरमै सात प्रदेशको खाका त समितिलाई दिएको हो नि । त्योबेला माओवादीले मानेन । मधेसी मोर्चाले मानेन । त्यसमा दुईवटा प्रदेश छन् । मधेसमा दुईवटा प्रदेश त दिएकै छ नि । पाँच नम्बरमा परासीदेखि बर्दियासम्म भनेर प्रदेश बनाएकोथ्यो । के कारणले हो, उहाँहरुले संविधान बनाउने क्रममा त्यो कुरालाई ‘इग्नोर’ गर्नुभयो ।
मधेसी मार्चाको दोस्रो माग छ, माथिल्लो सभामा सबै प्रदेशमा ८/८ वटा भनिएको विषय । यो त मलाई पनि चित्त बुझेको छैन । ३ नम्बर प्रदेशमा ५० लाख जनसंख्या ८ जना, ६ नम्बर प्रदेशमा ५ लाख जनसंख्या छ, त्यहाँ पनि ८ जना प्रतिनिधि कसरी हुन्छ ? हुँदैन । जनसंख्याको आधार पनि हेर्नुपर्छ । उनीहरुलाई पनि ३/४ कति दिने हो, यता बढाउनुपर्‍यो ।
अर्को, उनीहरुको माग भनेको भाषाको कुरा छ । प्रादेशिक भाषाहरुको सन्दर्भबाट हेर्दाखेरि तीनवटा भाषालाई हामीले हेर्नुपर्छ । हरेकमा नेपाली त भइहाल्छ । नेपाली बाहेक प्रदेशमा जुन भाषाको लिपि छ, तिनीहरुलाई सरकारी कामकाजको भाषा भनिदियो भने तिनीहरुले अपनत्व महसुस गर्छन् ।
यी तीनवटा इस्युलाई हामीले समाधान गर्न सक्यौं भने मलाई लाग्छ, समस्या समाधान हुन्छ । नागरिकताको त म त्यति समस्या देख्दिनँ । उहाँहरुले अंगीकृत नागरिकताको कुरा उठाउनुभएको छ, त्यो म आफू मान्दिनँ, भोलि के हुन्छ, त्यो म भन्न सक्दिनँ । केही त्रुटीहरु छन् भन्नुहुन्छ मधेसी मोर्चाका साथीहरु, त्यसलाई हामीले सम्वोधन गर्नुपर्छ ।
सरकार सानो बनोस्, शेरबहादुरलाई सजिलो छैन
अब प्रचण्डजीको नेतृत्वमा जो सरकारमा जान्छन्, तिनीहरु एकदमै इमान्दार भएर जानुपर्छ । राम्रो छवि भएकाहरु जानुपर्छ, अनिमात्रै नेपाली कां&#232