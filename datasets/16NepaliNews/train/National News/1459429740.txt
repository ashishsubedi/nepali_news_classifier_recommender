
﻿१८ चैत, काठमाडौं । स्वर्गीय काशीनाथ स्मृति प्रतिष्ठान दुम्कीबास नवलपरासीले पाल्पा रिङ्गनेरहका ८ जना बृद्धबृद्धालाई सम्मान गरेको छ  । सम्मानित हुनेहरुमा ८५ वर्षदेखि ९२ वर्षसम्मका छन् ।
प्रतिष्ठानका अनुसार ९२ वर्षीय लक्ष्मीप्रसाद तिमल्सेना, ९१ वर्षीया उजुरसिंह ठाडा, ९० वर्षीया खगीसरा दर्जी सम्मानित भएका छन् ।
यसैगरी ८९ वर्षीया गाथा देबी न्यौपाने, ८९ वर्षीया टोपला देबी आचार्य, ८९ वर्षीया बालकुमारी पौडेल, ८८ वर्षीय जसबहादुर सुनारी र ८३ वर्षीय डिल्ली प्रसाद आचार्यलाई पनि सम्मान गरिएको छ ।
प्रतिष्ठानले उमावि पूर्वखोलामा ४ दशकभन्दा बढी शिक्षण पेशामा रही सेवा गरेको भन्दै जीवनाथ न्यौपाने र नीलकण्ठ न्यौपानेलाई समेत सम्मान गरेको छ ।
पाल्पा क्षेत्र नं १ का सांसद राधाकृष्ण कंडेल, प्रतिष्ठानका संरक्षक कमला तिमिल्सेना, सचिव होम तिमल्सेना लगायतले दोशल्ला ओडाएर सम्मान गरेका थिए । स्वर्गीय काशिनाथको जन्मथलो रिङनेरहमा पुगेर बयोबृद्धहरुलाई सम्मान गरेको स्वर्गीय काशीनाथका छोरा होम तिमल्सेनाले बताए ।