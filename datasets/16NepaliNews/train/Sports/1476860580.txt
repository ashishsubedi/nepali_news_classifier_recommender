
﻿३ कात्तिक, काठमाडौं । इंग्लिस लिग च्याम्पियन लिसेस्टर सिटीले च्याम्पियन्स लिग फुटबलमा लगातार तेस्रो जित हात पारेको छ । र, अब नकआउट चरण प्रवेशका लागि मात्र एक जित टाढा छ ।
मंगलबार राति भएको खेलमा लिसेस्टरले एफसी कोपनहेगनमाथि १-० को जित हात पारेको छ ।
घरेलु मैदान किङ्ग पावर स्पेडियममा भएको खेलमा उसका लागि ४० औं मिनेटमा रियाद महरेजले गोल गरे । महरेजको यो गोल नै लिसेस्टरको जितमा निर्णायक बन्यो ।
पहिलो पटक च्याम्पियन्स लिग खेलिरहेको लिसेस्टर तुलनात्मक रुपमा निकै सहज समूह जीमा परेको थियो । र, उसले समूह चरणका सुरुवाति तीन खेलमा जित हात पारेको छ ।