
﻿
एजेन्सी/ युरो २०१६ मा क्वार्टरफाइनलबाटै बाहिरिएको दुई सातापछि बेल्जियमले प्रशिक्षक मार्क विल्मोट्सलाई बर्खास्त गरेको छ । उत्कृष्ट लयमा रहेको बेल्जियम युरो २०१६ को क्वार्टरफाइनलमा वेल्ससँग ३–१ ले स्तब्ध हुँदै बाहिरिएको थियो । उद्देश्य पूरा भएन
फुटबल संघका अध्यक्ष फ्रान्कोइस डे क्रिस्माकरले विल्मोट्सलाई बर्खास्त गरेको पुुष्टि गरेका छन्  । क्रिस्माकरले भने, ‘युरोमा हाम्रो उद्देश्य पूरा भएन । अब हामी नयाँ लय समाप्त चाहान्छौँ ।’ विश्व वरियतामा फड्को मारे पनि बेल्जियमले पछिल्ला मुख्य प्रतियोगितामा कुनै जादु देखाउन सकेको छैन  । आगामी सेम्टेम्बरअघि नयाँ प्रशिक्षकसँग सम्झौता गर्ने फुटबल संघको योजना छ  । १ सेप्टेम्बरमा बेल्जियमले स्पेनविरुद्ध मैत्रीपूर्ण खेल खेल्दै छ । लगत्तै हुने विश्वकप २०१८ को छनोटका लागि बेल्जियम उत्कृष्ट प्रशिक्षक चाहन्छ ।भान गाललाई अफर
विल्मोट्स बर्खास्तगीमा परेसँगै म्यानचेस्टर युनाइटेड तथा नेदरल्यान्ड्सका पूर्वप्रशिक्षक लुइस भान गाल बेल्जियमको नयाँ प्रशिक्षक बन्ने चर्चा चुलिएको छ । पछिल्लो दुई सिजन इंग्लिस क्लब म्यानचेस्टर युनाइटेडको प्रशिक्षक रहेका भान गाल अघिल्लो सिजन बर्खास्तगीमा परेका थिए । त्यसअघि भान गानले नेदरल्यान्ड्लाई दुई वर्ष प्रशिक्षण दिएका थिए  । बेल्जियका फुटबल संघका अध्यक्ष डे क्रिस्माकर पनि भान गालप्रति सकारात्मक देखिएका छन् । ‘भान लाग प्रशिक्षकका लागि उत्कृष्ट उम्मेदवार हुन्  । उनले चाहेको खण्डमा हामी कुरा अघि बढाउछौँ  ।’ बेल्जियमका फुटबल संघका प्राविधिक निर्देशक क्रिस भान पिउभेल्डेले नयाँ प्रशिक्षकबाट इतिहास कोर्ने आसा गरिएको बताए । उनले भने, ‘यो खुला प्रक्रिया हो  ।’