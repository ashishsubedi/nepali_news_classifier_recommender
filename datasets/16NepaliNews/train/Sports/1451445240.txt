
﻿१५ पुस, काठमाडौं । इंग्लिस प्रिमियर लिग फुटबलमा लिसेस्टरले म्यानचेष्टर सिटीसँग बराबरीमा खेलेको छ । र, शीर्ष स्थानमा उक्लने मौका गुमाएको छ ।
मंगलबार राति किंग्स पावस स्टेडियममा भएको खेलमा लिसेस्टर र म्यान सिटीले गोलरहित बराबरी खेलेका हुन् ।
बक्सिङ डेमा लिभरपुलसँग पराजित भएको लिसेस्टर र लिग लिडर आर्सनलसको समान अंक छ । तर, गोल अन्तरका आधारमा शीर्ष स्थानमा उक्लन सकेन ।
खेलमा दुबै टोलीले गोल गर्ने केही राम्रा मौकाहरु गुमाए । र, दुबै टीमका गोलकिपरको प्रदर्शन सम्झनलायक रहृयो ।
आर्सनल १९ खेलबाट ३९ अंकका साथ प्रिमियर लिगको शीर्ष स्थानमा छ । समान खेलबाट समान अंक जोडेको लिसेस्टर गोल अन्तरका आधारमा दोस्रो स्थानमा छ भने ३६ अंक जोडेको सिटी तेस्रो स्थानमा छ ।