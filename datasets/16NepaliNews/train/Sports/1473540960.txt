
﻿२५ भदौ, काठमाडौं । युरोकपको फाइनलका क्रममा चोट बोकेका क्रिष्टियानो रोनाल्डो मैदान फर्किएका छन् ।
स्पेनिस ला लिगामा रियल मड्रिडले ओसासुनासँग खेल्दा रोनाल्डो मैदान फर्किएका हुन् । र, उनले मैदान फर्किएको छैटौं मिनेटमा नै गोल गरेका छन् ।
पोर्चुगलका स्ट्राइकर ३१ वर्षे रोनाल्डो युरोकपको फाइनलमा २४ औं मिनेटमा नै घाइते भएका थिए । तर, पोर्चुगलले फ्रान्सलाई हराउँदै उपाधि जित्यो ।
त्यसक्रममा रोनाल्डोले टचलाइनमा बसेर प्रशिक्षकले झै भूमिका निभाएका थिए ।