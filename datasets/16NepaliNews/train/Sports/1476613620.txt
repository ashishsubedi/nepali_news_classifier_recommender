
﻿
३० असोज, काठमाडौं । इंग्लिस प्रिमियर लिग फुटबलमा शीर्ष स्थानको म्यान्चेस्टर सिटीले एभर्टनसँग बराबरी खेल्दै अंक बाँडेको छ ।
घरेलु मैदान इथिहाड रंगशालामा अपेक्षाकृत प्रदर्शन गर्न नसकेको सिटीले एभर्टनसँग एक एक गोलको बराबरी खेल्दै अंक बाँडेको छ ।
दुई पटक पाएको पेनाल्टी अवसरमा सिटीका स्टारहरु चुक्दा खेल बराबरीमा सकिएको हो । पहिलो हाफको अन्त्यतिर पाएको पेनाल्टी अवसरमा बेज्लियन स्ट्राइकर केभिन डि ब्रुयेन चुकेपछि सिटीले अग्रता लिने मौका गुमायो ।

६४औं मिनेटमा रोमेलु लुकाकुको गोलमार्फत पाहुना टोलीले अग्रता लियो । ७०औं मिनेटमा सिटीले अर्को पेनाल्टी पायो । तर त्यसमा अर्जेन्टाइन स्ट्राइकर सर्जियो एगयुरोले पनि गोल गर्न सकेनन् । तर ७२औं मिनेटमा नोलिटोले गोल गर्दै सिटीको उद्धार गरे ।
बराबरीका बाबजुद सिटी १९ अंकसहित लिगको शीर्ष स्थानमा छ । हिजोकै खेलमा स्वान्सी सिटीलाई तीन दुई गोलले हराएको आर्सनलको पनि समान १९ अंक छ । गोलअन्तरका आधारमा आर्सनल लिगको दोस्रो स्थानमा छ ।
स्वान्सीबिरुद्ध आर्सनलका लागि थियागो वाल्कटले दुई तथा मेसुट ओजिलले १ गोल गरे । स्वान्सीका लागि सिगर्सन र गोर्जा बास्टनले एक एक गोल गरे ।