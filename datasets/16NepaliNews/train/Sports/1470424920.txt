
﻿नेपालले ओलम्पिक सहभागिताको ५२ वर्षे इतिहासमा अहिलेसम्म कुनै पदक जित्न सकेको छैन। २००७ सालमा प्रजातन्त्रको उदयसँगै नेपाली खेलकुदले अन्तर्राष्ट्रिय प्रतियोगितामा भाग लिने मौका पाएको थियो। 

	 

	यसैको फलस्वरुप नरशमशेर र कुष्णबहादुर बर्मा सन् १९५२ फिनल्यान्डको राजधानी हेलिसिन्कीमा आयोजना भएको १५औं ओलम्पिकमा पर्यवेक्षकको रूपमा भाग लिन गएका थिए। उनीहरूलाई पर्यवेक्षकको रूपमा पहिलो पल्ट ओलम्पिकमा पठाउँदा नेपाल सरकारले सिंहदरबारमा आधिकारिक बिदाइ गरेको थियो। जसमा तत्कालीन राजा त्रिभुवनलगायत ब...