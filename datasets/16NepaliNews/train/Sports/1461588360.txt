
﻿एजेन्सी
लन्डन । इंग्लिस क्लब लिसेस्टर सिटीका फरवार्ड रियाद महरेजले प्रोफेशनल फुटबलरस एशोसिएशनले प्रदान गर्ने वर्ष फुटबल खेलाडीको अवार्ड जितेका छन् । महरेजले प्रोफेशनल फुटबलरस एशोसिएशनले प्रदान गर्ने पिएफए अवार्ड पाएका हुन् ।
महरेजले टोटनह्यामका ह्यारी केन, लिसेस्टरका जेमी भर्डी, वेष्ट ह्यामका दिमित्री पेएट, आर्सनलका मेसुट ओजिल र लिसेस्टरकै एनगोलो कानटेलाई पछि पार्दै अवार्ड जितका हुन् । प्रिमियर लिग टिमका फुटबल खेलाडीको मतको आधारमा महरेजले अवार्ड जितेका हुन् ।
पिएफए अवार्ड बिजेता महरेजले लिसेस्टर सिटीलाई यो सिजन इंग्लिस प्रिमियर लिगको शीर्ष स्थानमा र्पुयाउने क्रममा अहिलेसम्म लिगका ३४ खेलमा १७ गोल गरेका छन् भने ११ गोलका लागि सहयोग गरेका छन् । अवार्ड जितेसंगै अल्जेरियाका महरेज पिएफए अवार्ड पाउने पहिलो अफ्रिकन तथा लिसेस्टरको पनि पहिलो खेलाडी बनेका छन् ।
यस्तै टोटनह्यामका मिडफिल्डर डेल अलीले पिएफए वर्ष युवा खेलाडी, म्यानचेस्टर सिटीकी फरवाड इजी क्रिष्टियन सेनले महिला वर्ष फुटबल खेलाडीको अवार्ड जितिन । महरेज तथा अन्य बिजेतालाई लण्डनमा भएको विशेष कार्यक्रमका बिच अवार्ड हस्तान्तरण गरिएको थियो ।