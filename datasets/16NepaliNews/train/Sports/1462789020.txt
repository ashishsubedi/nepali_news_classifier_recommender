
﻿एजेन्सी
कोलकाता । कोलकाता नाइट राइडर्सलाई पराजित गर्दै गुजरात लाइन्स इन्डियन प्रिमियर लिग (आइपिएल) क्रिकेटको शिर्ष स्थानमा उक्लिएको छ । आइतबार राति भएको खेलमा कोलकाता नाइट राइडर्सलाई पाँच विकेटले पराजित गर्दै गुजरात लिगको शिर्ष स्थानमा उक्लिएको हो ।
कोलकातास्थीत इडेन गार्डेन स्टेडियममा कोलकाताले दिएको १ सय ५९ रनको लक्ष्य गुजरातले १८ ओभरमा मात्र पाँच विकेटको क्षतिमा पुरा गर्यो । गुजरातका दिनेश कार्तिकले ५१ तथा एरोन फिन्चले २९ रन जोडे । त्यस्तै ब्रेन्डन म्याकुलमले २९ रन जोड्दा डवेन स्मिथले २७ रन बनाए । कोलकाताका आन्द्रे रुसेल, शकिव अल हसन, पियुष चावला र ब्राड हगले एक एक विकेट लिए ।
यसअघि टस हारेर पहिले ब्याटिङको निम्तो पाएको कोलकाताले निर्धा्रित २० ओभरमा ४ विकेट गुमाएर १ सय ५८ रनको योगफल तयार गरेको थियो । कोलकाताका लागि शकिव अल हसनले अविजित ६६ तथा युसुफ पठानले पनि अविजित नै ६३ रन बनाए । गुजरातका प्रविन कुमारले दुई विकेट लिए ।
जितसंगै शिर्ष स्थानमा उक्लिएको गुजरातले १४ अंक जोडेको छ । गुजरातले लिगको ११ खेलमा सातमा जित र ४ खेलमा हार बेहोरेको छ । कोलकाता १२ अंकसहित तेस्रो स्थानमा झरेको छ । कोलकाताले १० खेलमा ६ मा जित र चारमा पराजित भएको छ ्र १२ अंक जोडेको सनराइज हैदरावाद दोस्रो स्थानमा छ ।