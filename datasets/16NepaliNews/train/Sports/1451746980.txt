
﻿
१८ पुस, काठमाडौं । एन्डी क्यारोलले पूर्व क्लबविरुद्ध गोल गर्दा वेष्टहामले इंग्लिस प्रिमियर लिगमा लिभरपुललाई पराजित गरेको छ ।
शनिबार राति घरेलु मैदानमा भएको खेलमा वेष्टहामले लिभरपुललाई २-० ले हराएको हो । जितसँगै वेष्टहृयामले पि्रमियर लिगमा होम एण्ड अवे दुबै खेलमा लिभरपुललाई ५२ वर्षपछि हराएको छ ।
अवे खेलमा वेष्टहृयामले लिभरपुललाई ३-० ले हराएको थियो, लिभरपुलको जतिबेला प्रशिक्षक ब्रेन्डन रोजर्स थिए ।
लण्डनमा भएको खेलमा वेष्टहृयामले एन्टोनियोको गोलबाट अग्रता लिएको थियो । खेलको ५५ औं मिनेटमा क्यारोलले पूर्व क्लब लिभरपुलविरुद्ध गोल गरे ।
जितपछि वेष्टहामले २० खेलबाट ३२ अंक जोडेको छ । पाँचौं स्थानमा उक्लिएको छ । लिभरपुलको ३० अंक छ ।