
﻿नेपाल रिङ्ग रेस्लिङ्ग संघको आयोजनामा शनिवार (४ वैशाख) दशरथ रंगशालामा भएको अन्तर्राष्ट्रिय रेस्लिङ प्रतियोगितामा नेपालका नुवाकोटे टाइगरको टिमले बेल्ट जितेको छ ।
नुवाकोटे टाइगर र जापानका काराइकाजे रहेको टिमले पुरुष ट्यागटिमको फाइनल इभेन्टमा न्युजिल्यान्डका राल्डेन र अमेरिकाका बुफाजस्ता शक्तिशाली रेस्लरलाई आकर्षण रुपमा पराजित गर्दै रिङ्ग रेस्लिङ्ग संघले आयोजना गरेको पहिलो प्रतियोगिताको बेल्ट आफ्नो नाममा बनाएका हुन् । वेल्ट जितेपछि नुवाकोट टाइगरले नेपालमा पनि शक्तिशाली मान्छे रहेको र रेस्लिङको सम्भावना प्रचुर रहेको बताए । टाइगरेको टिमले अघिल्लो चरणको खेलमा ताइवान काडो नी र जापानको येजिलेको जोडीलाई आउट गरेको थियो भेन बुफाको जोडीले नेपालकाकोजु र चिनका चेन दोङ्गको जोडीलाई हराएको थियो ।
त्यसैगरि थ्रि वे ट्यागटिम म्याचमा सिंगापुरका युरासियन ड्रागन, नेपालका सिक्स वाननाइन र बाबायुउको जोडीले मलेसियाका गुयान, किंगकोब्रा र युभको जोडीलाई हरायो ।
त्यसैगरि थ्री वे कर्नर महिला टिमको म्याचमा मंगोलियाको योसिकाले जापानकी नानाइताकाहासी र म्याक्सिको कीताइयोलाई आकर्षक रुपमा लक प्रहार गरेर हराइन् । प्रतियोगितामा जापानका रेफ्रीनाका मुरा, नेपालकी रेफ्रीतथा रिङ्ग रेस्लिङ्ग संघकी अध्यक्ष सुनिता थापा र कुवेर केसीले रेफ्रीको भुमिका निर्वाह गरेका थिए ।
यस अघि प्रधानमन्त्री केपीशर्मा ओलीले एक भव्य समारोहबिच रेस्लिङ्गको उद्घाटन गरेका थिए । उनले उद्घाटन समारोहमा प्रतियोगिता सुरु भएको घोषणा गर्दै भने, ‘अन्तर्राष्ट्रिय म्याचहरु नेपालमा हुन सुखद् पक्ष हो । यसको उद्घाटन समारोहमा उपस्थित हुन पाउदा मलाई खुसी लागेको छ ।’
उनले नेपालका खेलकुदको विकास र विस्तारका लागि सहकार संवेदनसिल रहेको बताए । ‘देशको समृद्धिको मापना खेलकुदले गर्ने गर्दछ । खेल क्षेत्रलाई अगाडी बढाउन प्रतियोगिताले महत्वपूर्ण भूमिका खेल्ने छ ।’ उनले भने । ओलीले एक म्याच रमाइलोपूर्वक अवलोकन गरेका थिए । उनले पहिलो राउन्डको खेलका विजेता अमेरिका बुफा र न्युजिल्यान्डलाई राल्डेनलाई मेडलसमेत प्रधान गरे । उद्घाटन सत्रमा ओलीले रेस्लिङको प्रवद्र्धनमा लागेको जापानजिरो प्लसकासिइओ तथा अन्तर्राष्ट्रिय रेफ्रीनाकामुरालाई सम्मान समेत गरेका थिए । ओलीले विजेतालाई प्रदान गरिने बेल्ट पहिरिएर पदर्शन गर्दा सबै उत्साहित भएका थिए । कार्यक्रममा सूचना तथा संचार मन्त्री शेरधनराई, सांसद विनोद श्रेष्ठ, राखेपका पूर्व उपाध्यक्ष पिताम्बर तिमल्सिना, संघकी अध्यक्ष सुनिता थापा, महासचिव सुवर्ण श्रेष्ठलगायतको उपस्थिति थियो ।