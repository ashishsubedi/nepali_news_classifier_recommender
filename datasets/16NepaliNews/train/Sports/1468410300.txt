
﻿म्याड्रिड/ क्रिस्टियानो रोनाल्डो सुपर कपबाट बाहिरिएका छन् । युरोपियन च्याम्पियनसिप फुटबल प्रतियोगिता (युरोकप) को फाइनलमा चोटग्रस्त बनेका रोनाल्डो कम्तीमा चार साता मैदानबाहिर रहने स्पेनिस क्लब रियल म्याड्रिडले जानकारी दिएको छ । १५औँ युरोकपअन्तर्गत आइतबार राति फ्रान्सविरुद्धको फाइनलमा रोनाल्डो खेलको २५औँ मिनेटमा चोटग्रस्त हुादै बाहिरिएका थिए । ९ अगस्टमा रियल र सेभिल्लाबीच सुपर कप हुादै छ । युरोपा लिग र च्याम्पियन्स लिज विजेताबीच सुपर कप हुन्छ । गत सिजन रियलले च्याम्पियन्स तथा सेभिल्लाले युरोपा कप जितेका थिए । रियलले उपाधि उचाल्दा एट्लेटिको म्याड्रिडलाई पाखा लगाएको थियो । सेभिल्लाले लगातार चारपटक उपाधि जित्दा लिभरपुल स्तब्ध भयो ।
रोनाल्डोले विश्राम दिादै
रियल म्याड्रिडले आफ्नो मुख्य स्ट्राइकर रोनाल्डोलाई आराम दिने भएको छ । यद्यपि रोनाल्डोको चोट चार सातापछि निको हुने भए पनि उनी पूर्ण फिट नहुादासम्म मैदानमा नउतार्ने प्रशिक्षक जिनेदिन जिदानले जानकारी दिएका छन् । लगातार चार सिजन रियलका लागि ५० भन्दा बढी गोल गरेका रोनाल्डो शतप्रतिशत फिट हुनुपर्ने जिदानले बताए । ‘रियलको नजरमा रोनाल्डो मुख्य खेलाडी हुन्, उनी फिट नहुादासम्म हामी जोखिम उठाउादैनौँ,’ प्रशिक्षक जिदानले भने । गत सिजन ११औँपटक च्याम्पियन्स लिग उपाधि उचाल्दा रियलका लागि रोनाल्डोले प्रेरणादायी खेल प्रस्तुत गरेका थिए ।
अमेरिका भ्रमण वञ्चित
स्पेनिस लिग सुरु हुनअघि रियल म्याड्रिडले अमेरिका भ्रमण गर्दै छ । लिगअघि विश्वका धनी क्लबहरू प्रिसिजनमा विभिन्न मुलुकका स्थानीय क्लबसँग प्रतिस्पर्धा गर्छन् । त्यसैले रियलले अमेरिका भ्रमण गर्न लागेको हो । सुपर लिग गुमाएका रोनाल्डो अमेरिका पनि जान नपाउने भएका छन् । यस क्रममा रोनाल्डोले सान्टियागो बर्नावेउमा अभ्यास गर्ने प्रशिक्षक जिदानले बताए । सन् २००९ पछि रोनाल्डोले पहिलोपटक प्रिसिजनमा हुने खेल गुमाउन लागेका हुन् । सन् २००९ मा रियलले इंग्लिस क्लब म्यानचेस्टर युनाइटेडबाट रोनाल्डोलाई कीर्तिमानी रकममा अनुबन्ध गरेको थियो । अनुबन्धपछि रोनाल्डोले प्रत्येक प्रिसिजनमा प्रतिस्पर्धा गर्दै आएका छन् ।
गत सिजन पनि घाइते
गत सिजनमा पनि रोनाल्डोले प्रारम्भिक लिगका खेल गुमाएका थिए । मसल्समा समस्या आएपछि रोनाल्डोले स्पेनिस लिगअन्तर्गत रायो भालेकानो र रियल सोसिडाडविरुद्धको पहिलो लेग गुमाएका थिए । ३१ वर्षीय रोनाल्डोले चोट निको पार्न आराम चाहिएको बताएका छन् । प्रत्येक खेलमा शतप्रतिशत योगदान दिन विश्राम महत्वपूर्ण पक्ष रहेको उनको भनाइ छ । ‘नयाँ सिजनमा राम्रो प्रदर्शन गर्न विश्राम आवश्यक छ,’ उनले भने, ‘अहिले म आफूलाई फिट राख्न सक्दो प्रयास गर्छु ।’