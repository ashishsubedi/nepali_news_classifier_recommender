
﻿काठमाडौं । वंगलादेशको ढाकामा सम्पन्न तेस्रो र्यालीक्रस च्याम्पियनसिप (मोटर रेसिङ) प्रतियोगितामा नेपाली ड्राइभर सौरभमान श्रेष्ठको जोडी तेस्रो भएको छ ।
ढाकामा शनिबार ३४ जना ड्राइभर सहभागी वंगलादेशको एकमात्र मोटर रेसिङमा सौरभ ड्राइभर र सुशील तण्डुकार को–ड्राइभर रहेको नेपाली टिम (टोयोटा) तृतिय भएको हो । कुनैपनि नेपाली ड्राइभरको अन्तर्राष्ट्रिय क्षेत्रमा यो पहिलो सफलता हो ।
१६०० सिसी समूहमा तेस्रो स्थान हाँसिल गर्न सफल भएको नेपाली टिम सुशील तण्डुकार ड्राइभर र सौरभ को–ड्राइभर रहेको १४०० सिसी समूहमा भने चौथो मात्र रहन पुग्यो । अष्ट्रेलियन मोटर स्पोर्ट्स महासंघका विद्यार्थी सौरभ नेपालका २४ जना मध्येका युवा ड्राइभर समेत हुन् ।
उनीहरुलाई आइतबार त्रिभुवन अन्तर्राष्ट्रिय विमानस्थलमा नेपाल अटोमोबाइल्स एसोसिएसन (नासा) का पदाधिकारी तथा खेलाडीहरुले भब्य रुपमा स्वागत गरेका छन् ।