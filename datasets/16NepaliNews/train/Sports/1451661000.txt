
﻿
१७ पुस, काठमाडौं । तीव्र गतिका बलर मोहम्मद आमिर पाँच वर्षपछि पाकिस्तानको क्रिकेट टिममा फर्किएका छन् ।
स्पोट फिक्सिङको आरोपमा उनी पाँच वर्षे प्रतिवन्धमा परे । २३ वर्षका आमिरले बेलायतमा एक वर्ष जेल सजाय भोगे । प्रतिवन्ध हटेपछि उनले न्यूजिल्याण्ड भ्रमणका लागि टीममा परेका छन् ।
आमिर टीममा र्फकने विषयलाई लिएर पाकिस्तान क्रिकेटमा विवाद समेत भएको थियो । एकदिवसीय टीमका कप्तान अजहर अलीले राजीनामा दिने धम्की समेत दिए । तर, उनी अहिले मानेका छन् ।
टीमका प्रशिक्षक वकार युनिस भने आमिर टीममा फर्किएकोमा निकै उत्साहित देखिएका छन् ।