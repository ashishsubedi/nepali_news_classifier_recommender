
﻿१० चैत, काठमाडौं । बंगलादेशका पेश बलर तश्कीन अहमेदले निलम्बनविरुद्ध गरेको अपील अन्तराष्ट्रिय क्रिकेट काउन्सिलले अस्वीकार गरेको छ ।
अब उनले टी-२० विश्वकपका बाँकी खेल गुमाउनेछन् । इलिगल बलिङ एक्सनका कारण आईसीसीले तश्कीन र अराफात सन्नीलाई निलम्बन गरेको थियो ।
त्यसविरुद्ध बंगलादेशमा प्रदर्शन भएको थियो । साथै बंगलादेश क्रिकेट बोर्डले अपील गरेको थियो । आईसीसीले निलम्बनको निर्णय कायमै राख्ने निर्णय सुनाएको छ । तश्कीनले १३ टी-२० मा ९ विकेट लिएका छन् । १४ एकदिवसीयमा २१ विकेट लिएका छन् ।
बंगलादेश समूह दुईमा छ र उसले दुबै खेल गुमाएको छ ।