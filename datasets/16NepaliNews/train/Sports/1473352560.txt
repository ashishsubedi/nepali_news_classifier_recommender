
﻿
२३ भदौ, काठमाडौं । जब लुइस स्वरेजले बार्सिलोना जाने सम्झौतामा हस्ताक्षर गरे, उनले लिभरपुलमा जस्तै विश्वकै उत्कृष्ट मध्येको एक टीममा त्यो प्रदर्शन कायम राख्लान् भन्ने प्रश्न थियो ।
बार्सिलोना जानु अघि स्वरेजले एन्फिल्डमा चार सिजन विताएका थिए । र, ८२ गोल गरेका थिए । साथै उनले ब्रेन्डन रोजर्सको प्रशिक्षणमा पि्रमियर लिगको उपाधि झण्डै जितेका थिए ।
स्वरेज ७५ मिलियन पाउण्डमा बार्सिलोना गए । र, उनले आफूलाई सावित पनि गरेर देखाएका छन् ।
स्वरेज अब १०० औं खेलको तयारीमा छन् । सम्भवत शनिबार बार्सिलोनाले आल्भेससँग खेल्दा स्वरेजको १००औं खेल हुनेछ । उरुग्वेका २९ वषर्ीय स्ट्राइकरले अहिलेसम्म ९९ खेले खेलेका छन् र ८८ खेल गरिसकेका छन् ।
उनले आफूले मात्र गोल गरेका छैनन्, लिओनल मेस्सी र नेयमारसँग राम्रो पार्टरसीप पनि गरेका छन् । एमएसएन ट्रिओले गत सिजन बार्सिलोनाका लागि १३१ गोलको कीर्तिमान बनाए ।
यसक्रममा स्वरेजले ४३ गोलका लागि एसिस्ट समेत गरे । स्वरेजको गोल र एसिस्टको मदतमा बार्सिलोनाले ९९ खेल मध्ये ८० मा जित हात पारेको छ ।
स्वरेज खेलेको मध्ये जम्मा आठ खेल बराबरी खेलेको छ भने ११ खेलमा हार व्यहोरेको छ ।