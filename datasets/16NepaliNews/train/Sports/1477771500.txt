
﻿
१३ कात्तिक, काठमाडौं । आर्सनलले ब्लाक क्याटमाथि सहज जित हात पार्दै सण्डरल्याण्डका प्रशिक्षक डेभिड मोएजमाथि दबाव बढाएको छ ।
शनिबार भएको खेलमा आर्सनलले सण्डरल्याण्डलाई ४-० गोल अन्तरले हराएको छ । र, कम्तिमा केही घन्टाका लागि शीर्ष स्थानमा उक्लिएको छ । तर, अहिलेसम्म एक खेल पनि जित्न नसकेको सण्डरल्याण्ड भने अंक तालिकाको पुछारमा छ ।
सण्डरल्याण्डको घरेलु मैदानमा भएको खेलमा आर्सनलले १९ औं मिनेटमा एलेक्स सान्चेजको गोलबाट अग्रता लिएको थियो । पहिलो हाफमा थप गोल हुन सकेन र अग्रता कायमै रहृयो ।
दोस्रो हाफको ६५ औं मिनेटमा सण्डरल्याण्डका डेफोइले पेनाल्टीमा गोल गर्दै खेललाई बराबरीमा पुर्‍याए ।
तर, यो धेरेबेर टिक्न सकेन । ७१ औं मिनेटमा गिरउडले गोल गरे भने पाँच मिनेट लगतै उनले दोस्रो गोल गरे । ७८ औं मिनेटमा सान्चेजले व्यक्तिगत दोस्रो गोल गरेपछि आर्सनल ४-१ ले विजयी भएको छ ।
जितपछि आर्सनलको १० खेलबाट २३ अंक भएको छ भने सण्डरल्याण्डको मात्र २ अंक छ ।