
﻿काठमाडौं- कुल दिपंकर राजारामले शनिबार गोकर्ण गल्फ क्लबमा सम्पन्न नेस्क्याफे गोल्ड खुला गल्फको उपाधि जितेका छन्। स्टेबल फोर्ड ३/४ ह्यान्डिक्याप फर्म्याटमा १८ होलमा खेलाइएको प्रतियोगितामा कुल दिपंकरले ४१ अंक बनाएका थिए। उनले ४० अंक गरेका बाबु शेर्पालाई पछि पारेका थिए। ११ ह्यान्डिक्याप खेलेका कुल दिपंकरले पहिलो ९ होलमा २० स्कोर गरेका थिए भने पछिल्लो ९ होलमा २१ स्कोर गरेका हुन्। ८ ह्यान्डिक्याप गल्फर शेर्पाले दुवैमा २०–२० स्कोर गरे।