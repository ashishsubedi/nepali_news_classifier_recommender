
﻿
५ असोज, काठमाडौं । असोज तेस्रो साता हुने धर्मश्री राष्ट्रिय खुला शारीरिक सुगठन प्रतियोगितालाई जियोनीले मुख्य प्रायोजन गर्ने भएको छ ।
नेपालकै पहिलो सार्वजनिक शारीरिक सुगठन संस्था नेपाल व्यायाम मन्दिरले शारीरिक सुगठनका अध्येता सहिद धर्मभक्त माथेमाको सम्मानमा हरेक वर्ष यो प्रतियोगिता गर्दै आएको छ ।
यो पटक असोज १३ र १४ गते हुँदैछ । र, ५५, ६०, ६५, ७०, ७५, ८० र ८० केजीमाथि गरी ७ तौल समूहमा गरी करिब ४ सय खेलाडी सहभागी हुनेछन् ।
प्रतियोगिताको विजेताले ५ लाखनगद पुरस्कार प्राप्त गर्नेछ । त्यसैगरी दोस्रो र तेस्रो हुने खेलाडीले क्रमशः२ लाख र रु १ लाख नगद हात पार्ने छन् ।