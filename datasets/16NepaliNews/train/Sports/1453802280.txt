
﻿सन्देश श्रेष्ठ
१२ माघ, पोखरा । पोखरामा ‘सफल अन्तर्राष्ट्रिय पोखरा म्याराथन’ दौड प्रतियोगिता हुने भएको छ ।
भूतपूर्व खेलाडी मञ्च नेपालको आयोजनामा हुने प्रतियोगिता आगामी फागुन २२ गते हुने मञ्चले सोमबार पोखरामा पत्रकार सम्मेलन गरी जानकारी दिएको छ ।
नवौं संस्करणसम्म सम्पन्न भएर ०६७ सालदेखि स्थगित प्रतियोगिता यो वर्षदेखि फेरि आयोजना गर्न लागिएको भूतपूर्व खेलाडी मञ्च नेपालका अध्यक्ष खड्ग रानाभाटले जानकारी दिए ।
प्रतियोगितामा म्याराथन (४२ दशमबलव १९५ किलोमिटर) दौड सहित विद्यालय स्तरीय छात्र/छात्रा ५ किलोमिटर दौड प्रतियोगिता र हृविल चियर महिला/पुरुष दौड समावेश गरिने उनले बताए ।
म्याराथनमा प्रथम हुनेलाई ६० हजार, द्वितीय हुनेलाई ४० हजार, तृतीय हुनेलाई २५ हजार र चौथो हुनेलाई ४ हजार नगदसहित ट्रफी प्रदान गरिने आयोजकले जनाएको छ । अन्य बिधाका विजेताले नगद पुरस्कार प्राप्त गर्नेछन् ।