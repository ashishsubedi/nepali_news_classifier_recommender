
﻿फेडेरर रोओनिकसँग स्तब्ध एजेन्सीलन्डन, २४ असार
स्विट्जरल्यान्डका नम्बर एक खेलाडी रोजर फेडेरर पहिलोपटक विम्बल्डन टेनिस ग्रान्डस्लामको सेमिफाइनलबाट बाहिरिएका छन् । अल इंग्ल्यान्ड क्लबमा शुक्रबार फेडेरर क्यानडाका मिलोस रोओनिकसँग ३–२ को सेटमा स्तब्ध भएका हुन् । तीन घन्टासम्म चलेको पहिलो सेमिफाइनलमा छैटौा वरीयताका रोओनिकले फेडेररलाई ६–३, ६–७, ४–६, ७–५ र ६–३ को म्याराथन सेटमा निराश पारे ।
रोओनिकको निर्णायक ब्रेक
पहिलो चार सेट दुवै खेलाडीले २–२ को बराबरी गरेका थिए । पहिलो सेमिफाइनलको निर्णय पाँचौँ तथा अन्तिम सेटबाट भयो । जसमा रोओनिक उत्कृष्ट लयमा देखिए । फेडेरर र रोओनिकले पहिलो गेम जिते । क्यानेडेली युवा खेलाडी रोओनिकले पाँचौँ सेटको दोस्रो गेम जित्दै २–१ को अग्रता लिए । फेडेररले तेस्रो गेम सर्भिस गर्न आए । फेडेररले आफ्नै सर्भिस गेम रक्षा गर्न नसक्दा रोओनिक ३–१ ले अघि बढे । फेडेररले पाँचौँ सेटको तेस्रो गेम रक्षा गर्न नसक्दा नै रोओनिक करिअरकै पहिलो ग्रान्डस्लाम फाइनलतर्फ अग्रसर भए । लगातार दुई सर्भिस गेम जित्दै रोओनिक ५–३ ले अघि रहे । नवौँ गेममा रोओनिकले म्याच सर्भिस गरेका थिए । उनले पहिलो दुई सर्भिस ऐसका रूपमा प्रहार गरे । फेडेररको ब्याक हयान्ड प्रहार लाइनभन्दा बाहिर जाादा रोओनिकले फाइनल स्थान सुरक्षित गरे ।
११औा सेमिफाइनल
विम्बल्डन ग्रान्डस्लामका सर्वाधिक सातपटक विजेता फेडेररले रोओनिकविरुद्ध प्रतिस्पर्धा गर्दा ११र्औँ सेमिफाइनल थियो । विम्बल्डन इतिहासमा फेडेरर यसअघि सेमिफाइनलमा अपराजित थिए । १२औँ फाइनल यात्रा सुर कसेका फेडेररले रोओनिकको उत्कृष्ट सर्भिस खासै सामना गर्न सकेनन् । राओनिकले औसतमा १४० प्रतिघन्टा स्पिडमा सर्भिस गरेका थिए । फेडेरर अहिलेसम्म नोभाक जोकोभिक र राफेल नाडालसँग मात्र फाइनलमा पराजित भएका छन् ।
फेडेरर दुई सेटले अगाडि
प्रतिस्पर्धामा फेडेररले मौका नपाएका होइनन् । पहिलो सेट अप्रत्याशित रूपमा ३–६ ले गुमाएका फेडेररले त्यसपछि दुई सेट जित्दै २–१ को अग्रता लिएका थिए । तेस्रो सेटको समाप्तिसम्म फेडेरर आफ्नो स्वाभाविक लयमा देखिए । चौथो सेट अघिसम्म रोओनिकभन्दा फेडेरर बढी आत्मविश्वास देखिएका थिए । चौथो सेटको दशौँ गेम समाप्तिसम्म फेडेरर र रोओनिक ५–५ को स्थितिमा थिए । रोओनिकले ११औँ गेम जित्दै खेलको छिनोफानो टाइब्रेकरबाट हुने पक्का पारे । यता, फेडेररले १२औँ गेम सर्भिस प्रहार गरेका थिए तर उनले दुई अनावश्यक गल्ती गर्दा रोओनिकले ७–५ ले जिते ।
उत्कृष्ट पुनरागमन
ग्रान्डस्लामकै महान् खेलाडी फेडेररलाई निराश पारेका रोओनिकले उत्कृष्ट पुनरागमनको संज्ञा दिएका छन् । उनी पहिलो तीन सेटमा २–१ ले पछि थिए । ‘फेडेररविरुद्धको खेल उत्कृष्ट पुनरागमन थियो, मैले तेस्रो र चौथो सेटमा सामान्य गल्ती गरेको थिएँ,’ उनले भने, ‘पाँचौँ सेटमा मेरो सर्भिस चल्यो ।’ उनले ग्रान्डस्लाम जित्ने अवसर आएको बताएका छन् ।