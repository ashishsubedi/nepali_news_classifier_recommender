
﻿लन्डन । नाटकीय खेलमा आइतबार राती म्यानचेस्टर युनाइटेडलाई ३–० ले पराजित गर्दै टोटनह्याम हट्सपरले इंग्लिस प्रिमियर लिगको उपाधि दाबेदारी कायम राखेको छ ।
यता, पराजित म्यानचेस्टर युनाइटेडको भने अर्को सिजन च्याम्पियन्स लिग खेल्ने सपनामा धक्का लागेको छ ।  घरेलु मैदान ह्वाइट हर्ट लेनमा ६ मिनेट भित्र तीन गोल गर्दै टोटनह्यामले बलियो प्रतिद्वन्दी युनाइटेडलाई पराजित गर्यो । र, टोटनह्यामले शीर्ष स्थानको लिसेस्टर सिटिसँगको अंक दुरी समेत केहि कम गरेको छ । जितपछि टोटनह्यामको ६५ अंक छ । टोटनह्याम शीर्ष स्थानको लिसेस्टर भन्दा सात अंकले पछि छ । लिसेस्टरको ७२ अंक छ । पाँचौं स्थानमा रहेको युनाइटेडको ५३ अंक छ ।
प्रतिस्प्रधात्मक खेलको ७० मिनेटसम्म दुवै टोलीबाट गोल हुन् सकेन । तर, ७० औं मिनेटमा टोटनह्यामले गोलको खाता खोल्यो । ७० औं मिनेटमा टोटनह्यामका डेल अल्लीले पहिलो गोल गरे भने ७४ औं मिनेटमा टोबी अल्डवेरल्ड र ७६ औं मिनेटमा एरिक लामेलाले गोल गर्दै टोटनह्यामलाई सहज जित दिलाए ।
प्रिमियर लिग अन्तर्गत शनिबार राति नै भएको अर्को खेलमा लिभरपुलले स्टोक सिटीलाई ४–१ ले हरायो । जितपछि लिभरपुल ४८ अंकसहित लिगको आठौ स्थानमा छ भने ४७ अंक जोडेको स्टोक नवौं स्थानमा छ । एजेन्सी