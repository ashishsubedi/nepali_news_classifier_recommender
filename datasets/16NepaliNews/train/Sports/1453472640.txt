
﻿
८ माघ, काठमाडौं । प्रधानमन्त्री केपी शर्मा ओलीले बङ्गबन्धु गोल्डकपको उपाधि विजेता नेपाली टोलीलाई बधाइ दिएका छन् ।
नेपाली राष्ट्रिय टिमले ऐतिहासिक जीत हासिल गरेकोमा ओलीले खुशी व्यक्त गरेको उनको निजी सचिवालयले जनाएको छ ।
‘बहराइनको यू-२३ टिमलाई ३-० को जीत हासिल गरेर नेपाली टिमले सफलता हात पारेकोमा प्रधानमन्त्री ओलीले खेलाडीहरुलाई बधाइ ज्ञापन गर्नुभएको छ’ सचिवालयले जारी गरेको प्रेस नोटमा भनिएको छ- साथै खेल प्रशिक्षकलाई पनि धन्यवाद प्रकट गर्नुभएको छ ।’
प्रधानमन्त्री ओलीले खेलकुदको प्रवर्द्धनका लागि सदैव सहयोग गर्ने प्रतिबद्धता समेत जनाएका छन् ।