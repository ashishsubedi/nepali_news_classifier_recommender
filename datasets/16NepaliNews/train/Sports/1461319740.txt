
﻿एजेन्सी
राजकोट । सनराईजर्स हैदरावादसंग पराजित भएपछि गुजरात लायन्सले इन्डियन प्रिमियर लिग (आइपिएल) क्रिकेटमा पहिलो पराजय बेहोरेको छ ्र आइपिएल क्रिकेट अन्तर्गत बिहिबार राती गुजरात लायन्स सनराइजर्स हैदराबादसंग १० विकेटले पराजित हुदै पहिलो हार बेहोरेको हो ।
राजकोटमा गुजरातले दिएको १ सय ३६ रनको सामान्य लक्ष्य हैदराबादले १५ ओभरमा विना विकेटको क्षतिमा पुरा र्गयो । हैदराबादका लागि डेबिड वार्नरले ७४ र शिखर धावनले अविजित ५३ रनको योगदान दिए । यो सिजनमा तेस्रो अर्धसतक बनाएका वार्नरले ४८ बलमा नौ चौकाको मद्धतमा ७४ रन बनाएका हुन् ।
हैदराबादसंग पराजित भएपनि गुजरात लिगको दोस्रो स्थनमा छ । गुजरातले चार खेलमा ३ जितसहित ६ अंक जोडेको छ । गुजरातसंग समान अंक भएपनि कलकता नाइट राइडर्स रन रेटमा अघि रहदै लिगको शिर्ष स्थानमा छ ्र ४ अंक जोडेको हैदराबाद लिगको चौथो स्थानमा छ ।
यस अघि टस हारे पहिले ब्याटिङ गरेको गुजरातले निर्धा्रित २० ओभरमा ८ विकेट गुमाएर १ सय ३५ रन बनायो । गुजरातका लागि सुरेश रैनाले ७५ रन बनाउनुबाहेक अन्य कुनै पनि ब्याट्सम्यानले स्तरीय खेल देखाउन सकेनन् । हैदराबादका भुवनेश्वर कुमारले ४ ओभरमा २९ खर्चिएर ४ विकेट लिए । त्यस्तै बरिन्द्रर स्रान, मुस्तफिजुर रहमान, दिपक हुड्डा र विपुल शर्माले एक एक विकेट लिए ।
आईपिएल क्रिकेटमा आज राति एक खेल हुदै छ । पुनेमा हुने आजको खेलमा महेन्द्र सिंह धोनीको राईजिङ पुने सुपरजाईन्ट्स र विराट कोहलीको रोयल च्यालेन्जर्स बैङ्लोर भिड्नेछन् ।