
﻿
काठमाडौं/ प्रथम राष्ट्रिय महिला भलिबल प्रतियोगिताको फाइनलमा न्यु डायमन्ड स्कुल र एपिएफ पुगेका छन् । प्रतियोगिताको मंगलबार पहिलो सेमिफाइनलमा न्यु डायमन्डले नेपाल पुलिस क्लबमाथि ३–२ को रोमाञ्चक जित निकाल्यो । पहिलो दुई सेट गुमाएको न्यु डायमन्डले लगातार तीनै सेट जित्दै पुलिसलाई निराश बनायो । अर्को खेलमा एपिएफले पश्चिमाञ्चललाई ३–० को सोझो सेटमा स्तब्ध पार्‍यो । एपिएफले पश्चिमाञ्चललाई २५–७, २५–१७ र २५–१२ ले हराएको हो । तेस्रो स्थानका लागि पुलिस र पश्चिमाञ्चलले बुधबार खेल्नेछन् ।