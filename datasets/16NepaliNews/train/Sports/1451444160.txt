
﻿कास्की/ भेट्रान्स राष्ट्रिय खुला टेनिस प्रतियोगिताअन्तर्गत ६० वर्षमाथि उमेर समूहको एकलको उपाधि डा. इन्द्र राईले जितेका छन् । राईले उपाधि भिडन्तमा मोहनबहादुर शाहीलाई ९–६ ले पराजित गरेका थिए । ३५ वर्षमाथिको एकलतर्फको फाइनलमा श्रीराम मगर र कमल भण्डारी भिड्ने भएका छन् । ३५ वर्षमाथिको डबल्सको उपाधिका लागि राजु श्रेष्ठ गोर्खा र चिराजु जंगबहादुर राणाको जोडीले आत्माराम कार्की र देवेन गिरीविरुद्ध प्रतिस्पर्धा गर्नेछ । ४५ वर्षमाथिको एकलतर्फ प्रदीप शाह र राजु श्रेष्ठले प्रतिस्पर्धा गर्नेछन् । ५० वर्षमाथिको एकलमा पृथ्वी थकाली र राजेन्द्रसिंह भण्डारी फाइनलमा प्रवेश गरेका छन् । प्रतियोगिताअन्तर्गत ५५ वर्षमाथिको एकलतर्फ उपाधिका लागि विदुर विष्ट र पेमा टासी भिड्ने भएका छन् ।