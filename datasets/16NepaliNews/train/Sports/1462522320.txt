
﻿नेपालगन्ज- सुदूरपश्चिम–११ ले बिहीबार फाइनलमा सशस्त्र प्रहरीको एपिएफ क्लबलाई १–० ले हराउँदै यति सिमेन्ट नेपालगन्ज गोल्डकप फुटबल प्रतियोगिता जितेको छ। सुदूरपश्चिमका माधव भण्डारीले इन्जुरी समय (९०±२) मा गरेको गोल नै जितका लागि निर्णायक बन्यो। निर्धारित ९० मिनेटमा दुवै टोलीले गोल गर्न सकेनन्। इन्जुरी समय तीन मिनेट बाँकीमा सुदूरपश्चिमका जीवन चौधरीको हानेको कर्नर बल सदुपयोग गर्दै माधवले गोल गरेका थिए। माधवले म्यान अफ दी म्याच हुँदै एमआइ कम्पनीको मोबाइल सेट पाए।