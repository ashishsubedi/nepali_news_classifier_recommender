
﻿काठमाडौं । नेपाल इन्टरनेशनल क्योकुशिनकाई कराते (आईकेकेएफ) सघंंको पहिलो साधारणसभा तथा निर्वाचनले मिलन गुरुङ अध्यक्षतामा २२ सदस्ययी कमिटीलाई निर्विरोेध चयन गरेको छ ।
पानीपोखरीमा भएको सभाले रामकृष्ण पहारी (आरके पहारी श्रेष्ठ) लाई वरिष्ठ उपाध्यक्ष तथा चार उपाध्यक्षमा राजिव महर्जन, राजेन्द्र प्रजापती, प्रेमबहादुर तामाङ र जिवनभक्त नकर्मीलाई सर्वसम्मत चयन गरेको छ । सघंको चार वर्षीय कार्यकालको लागि प्रेमनाथ महर्जन महासचिव, सचिवमा महेन्द्र महर्जन र कोषाध्यक्षमा अजय मानन्धर चयन भए ।
सघंको सदस्यहरु श्यामकृष्ण खड्की, सुर्य लामा, महेश खड्की, सन्तोष श्रेष्ठ, तिर्थलाल श्रेष्ठ, निर्मलराज गिरी, निमा नोर्बु शेर्पा, राजेन्द्रप्रसाद नेपाल, शम्भु श्रेष्ठ, राजेन्द्र डगोंल, राजेशकुमार क्षेष्ठ, आशिषकुमार श्रेष्ठ र गणेशप्रसाद चौधरी निर्वाचित भए । निर्वाचित कमिटीलाई राष्ट्रिय खेलकुद परिषद् (राखेप)का निर्वाचन कमिटीका सदस्यहरु ज्ञानेन्द्र श्रेष्ठ, ओमनाथ न्यौपाने र रिता पाण्डेले सपथ ग्रहण गराउनुका साथै प्रमाणपत्रका प्रदान गरे ।