
﻿
२० चैत, काठमाडौं । लिओनल मेस्सी विश्वका उत्कृष्ट फुटबलर हुन् । यसै सिजन क्रिटियानो रोनाल्डोलाई पछि पार्दै बालोन डि’ओर जितेका मेस्सीले हालै मात्र अर्जेन्टिनाका लागि ५० गोलको रेकर्ड बनाए ।
शनिबार बार्सिलोनाले घरेलु मैदान नाउक्याम्पमा रियल मडि्रडको सामना गर्दा मेस्सी सामू अर्को रेकर्ड बनाउने अवसर छ । यदि मेस्सीले गोल गर्न सके भने करियरको ५०० गोल हुनेछ, जुन फुटबलमा मेस्सीको अर्को कोशेढुंगा हुनेछ ।
मेस्सीले बार्सिलोनाका लागि सबै प्रतियोगितामा गरी ४४९ गोल गरेका छन् । जसमा ३०८ गोल स्पेनिस ला लिगामा मात्र छ ।
विश्वकप छनोट अन्तरगत बोलिभियाविरुद्धको खेलमा मेस्सीले अर्जेन्टिनाका लागि ५० गोल गरे ।
अब इएल क्लासिको खेल्दै गर्दा मेस्सीको ध्यान अर्को रेकर्ड तर्फछ । बार्सिलोनाका प्रशिक्षक लुइस इनरिकले भने, ‘मैले उनको आँखामा इच्छा देखेको छु ।’