
﻿
ख्याम भुजेल/नयाँ पत्रिकाइलाम, २१ माघ
झापा–११ माई भ्याली गोल्डकपको उपाधिनजिक पुगेको छ । स्ट्राइकर कर्ण लिम्बूको ह्याट्रिकको मद्दतमा झापाले रूपन्देही–११ लाई ४–० को फराकिलो अन्तरले पराजित गर्दै फाइनलमा स्थान पक्का गरेको हो ।नगेन्द्रमणिले दिलाए अग्रता
पहिलो हाफ बराबरीमा सकिएको खेलमा झापाले ५३औँ मिनेटमा अग्रता लियो । कप्तान नगेन्द्रमणि लिम्बूले गोल गर्दै झापालाई अग्रता दिलाए । लगत्तै कर्णले झापाको अग्रता दोब्बर पारे । कर्णले अफसाइड बिट गर्दै गोल गरेका थिए । त्यस क्रममा रूपन्देहीका खेलाडीले अफसाइड भन्दै विवाद गरेका थिए ।
विशाललाई रातो कार्ड
खेलमा २–० ले पछि परेपछि रूपन्देही दबाबमा आयो । लगातार दबाबमा आएको रूपन्देही १० खेलाडीमा सीमित भयो । झापाका गणेश खड्कालाई रूपन्देहीका डिफेन्डर विशाल धिमालले हातले हानेपछि रेफ्रीले रातो कार्ड देखाएका थिए । भरपर्दा डिफेन्डर विशाल बाहिरिएपछि रूपन्देही थप दबाबमा आयो ।इन्जुरी समयमा दुई गोल
इन्जुरी समयमा दुई गोल गर्दै झापाले ४–० को जित निकाल्यो । दुवै गोल गर्दै कर्ण ह्याट्रिक गर्न सफल भए । उनी प्रतियोगितामा ह्याट्रिक गर्ने पहिलो खेलाडीसमेत बने । खेलको म्यान अफ द म्याच पनि कर्ण नै घोषित भए । उनले पाँच हजार रुपैयाँ नगद पुरस्कार पाए ।