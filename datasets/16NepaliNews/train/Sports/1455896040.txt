
﻿
७ फागुन, काठमाडौं । लासिथ मालिंगा चोटमुक्त भएका छन् र टी-२० विश्वकप क्रिकेटमा श्रीलंकाको नेतृत्व गर्ने भएका छन् ।
भारतमा हुने विश्वकप र एसिया कपका लागि श्रीलंकाले टीम घोषणा गरेको छ र, कप्तान मालिंगा छन् । रंगना हेराथलाई पनि टीममा स्थान दिइएको छ ।
अक्टोबर नोभम्बरमा घरेलु मैदानमा भएको वेष्ट इण्डिजविरुद्ध भएको सिरिजमा उनको घुँडामा चोट लागेको थियो । मालिंगा पछिल्लो केही महिनादेखि मैदान बाहिर थिए । उनले न्यूजिल्याण्ड र भारतविरुद्धको सिरिज गुमाए ।
श्रीलंकाली टीममा वान डे तथा टेष्ट कप्तान एन्जेलो म्याथु, नुवान कुलासेकरा फर्किएका छन् ।