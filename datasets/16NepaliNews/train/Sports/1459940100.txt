
﻿म्युनिख । च्याम्पियन्स लिग फुटबल अन्तर्गत क्वाटर फाइनलको पहिलो लेगमा जर्मन क्लब वायर्न म्युनिखले सफलता हात हात पारेको छ । अटुरो भिडाल प्रेणीत मंगलबार राती भएको क्वाटरफाइलनको पहिलो लेगमा वायर्नले पोर्चुगिज क्लब बेन्फिकालाई १–० ले हराएको हो ।
घरेलु मैदानमा वायर्नलाई जिताउन अटुरो भिडालले निर्णायक एक गोल गरे । जितसँगै वायर्नको सेमिफाइनल सम्भावना केहि बलियो बनेको छ । वायर्नले क्वाटरफाइनलको दोस्रो लेग आउँदो वैशाख दुई गते बेन्फिकासंग उसैको मैदानमा खेल्ने छ । दोस्रो लेगमा वायर्नलाई बराबरी काफी हुने छ भने बेन्फिकालाई जित आवश्यक हुने छ ।
एलिनाज एरिनामा वायर्नलाई जिताउन दोस्रो मिनेटमा अटुरो भिडालले गरेको गोल नै निर्णायक बन्यो । साथै यो जितसँगै वायर्नका प्रशिक्षक पेप गार्डिवलाको वायर्नका लागी १ सय ५० खेलमा १ सय १४ मा जित हात पार्न सफल भए । वायर्नले च्याम्पियन्स लिगको यो सिजन घरेलु मैदानमा भएका सबै पाँच खेल जितेको छ ।
च्याम्पियन्स लिग अन्तर्गत क्वाटरफाइनलको पहिलो लेगमा आज राती स्पेनिस क्लब रियल मड्रिडले जर्मनीको वोल्फबुर्गसँग प्रतिस्पर्धा गर्दैछन् । त्यस्तै फ्रान्सको पेरिस सेन्ट जर्मेन पिएसजीले इंगलिस क्लब म्यानचेस्टर सिटिसँग खेल्ने छन् । एजेन्सी