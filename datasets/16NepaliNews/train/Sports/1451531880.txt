
﻿
काठमाडौं/ ग्वार्कोको एम्स फिजियोथेरापी रिहेबिलिटेसन एन्ड पेन पोलिक्लिनिक प्रालिले खेलका क्रममा लाग्ने चोटपटकको उपचारका लागि खेलाडीलाई विशेष सुविधा प्रदान गर्ने भएको छ । बुधबार आयोजित पत्रकार सम्मेलनमा क्लिनिकका डाइरेक्टर एवं इन्चार्ज डा. श्रिल भगतले खेलाडीलाई उपचारका लागि विशेष सुविधा दिने जानकारी दिएका छन् । उनले अन्तर्राष्ट्रिय प्रतियोगितामा नेपालको प्रतिधिनित्व गरेका खेलाडीलाई ७० प्रतिशत छुटको व्यवस्था गरिएको बताए ।
‘अन्तर्राष्ट्रिय प्रतियोगितामा एकैपटक नेपालको प्रतिनिधित्व गरेका खेलाडीलाई समेत हामीले ७० प्रतिशत छुटको व्यवस्था गरेका छौँ,’ उनले भने, ‘यो छुट पूर्वखेलाडीका लागि पनि लागू हुनेछ ।’ अन्य खेलाडीका लागि ५० प्रतिशत छुटको व्यवस्था मिलाइएको छ ।