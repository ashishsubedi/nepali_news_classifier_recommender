
﻿एजेन्सी म्याड्रिड,  ११ फागुन
क्रिस्चियानो रोनाल्डोले पेनाल्टी चुकाएको खेलमा रियल म्याड्रिड मालागासँग १–१ गोलको बराबरीमा रोकिएको छ । बराबरीपछि रियलको उपाधि जित्ने अभियानमा समेत धक्का लागेको छ ।रोनाल्डोको पेनाल्टी मिस
खेलमा रियलले ३३औँ मिनेटमा अग्रता लियो । टोनी क्रुजको उत्कृष्ट फ्रिकिकमा रोनाल्डोले अफसाइट पोजिसन बिट गर्दै गोल गरेका थिए । तीन मिनेटपछि रियलले अग्रता दोब्बर पार्ने अवसर गुमायो । मालागाका वेलिङटलले फल गरेपछि प्राप्त पेनाल्टीमा रोनाल्डो चुके । रोनाल्डोको प्रहारलाई मालागाका गोलरक्षक कार्लाेस कमेनीले रोकेका थिए ।मालागाको बराबरी
पहिलो हाफमा १–० ले पछि परेको मालागागले दोस्रो हाफमा सम्हालिएको प्रदर्शन गरेको थियो । पहिलो हाफभन्दा दोस्रो हाफमा मालागाले बल नियन्त्रण पनि आफ्नो पक्षमा पारेको थियो । ६६औँ मिनेटमा मागाला गोल फर्काउन सफल भयो । मालागाका लागि राउल एल्बेनटोसाले बराबरी गोल फर्काए ।एथलेटिको म्याड्रिड पनि रोकियो
उपाधि होडमा रहेको अर्काे टोली एथलेटिको म्याड्रिड पनि बराबरीमा रोकिएको छ । एथलेटिकोलाई भिल्लारियालले गोलरहित बराबरीमा रोकेको हो । उपाधि होडमा रहेका म्याड्रिडका दुवै क्लब रोकिएपछि शीर्ष स्थानको बार्सिलोनालाई प्रत्यक्ष  फाइदा पुगेको छ ।बार्सिलोनाको ८ अंकको अग्रता
म्याड्रिडका दुवै क्लब बराबरीमा रोकिएपछि बार्सिलोनाले १० अंकको स्पष्ट अग्रता लिएको छ । बार्सिलोनाले २५ खेलबाट ६३ अंक जोडेको छ । लिगमा बार्सिलोनाले २० जित र ३ खेलमा बराबरी खेलेको छ । दोस्रो स्थानको एथलेटिको म्याड्रिडको समान खेलबाट ५५ अंक छ । उसले १७ खेलमा जित निकाल्दा ४–४ खेलमा बराबरी र हार व्यहोरेको छ । तेस्रो स्थानमा रहेको रियलको ५४ अंक छ । रियलले जारी लिगमा १६ खेलमा जित हात पर्दा ६ खेल बराबरीमै रोकिएको छ । रियलले ३ खेलमा भने हार व्यहोरेको छ ।टोटनह्याम एफए कपबाट बाहिर
टोटनह्याम एफ ए कप फुटबल प्रतियोगिताको चौथो चरणबाट बाहिरिएको छ । प्रतियोगिाको चौथो चरणमा क्रिस्टिल प्यालेसबाट १–० ले पराजित भएपछि टोटनह्याम बाहिरिएको हो । जितसगै प्यालेस क्वार्टरफाइनलमा पुगेको छ । प्यालेसका लागि एकमात्र निर्णायक गोल मार्टिन केलीले पहिलो हाफमा गोल गरेका थिए । सन् २०११ पछि मार्टिनले एफ ए कपमा पहिलो गोल गरेका थिए ।