
﻿
२९ जेठ, काठमाडौं । लिओनल मेस्सीले अर्जेन्टिना र पानामाबीचको खेलका क्रममा मैदान प्रवेश गर्ने एक समर्थकको उद्दार गरेका छन् ।
कोपा अमेरिका अन्तरगत शनिबार विहान भएको खेलमा मेस्सीको हृयाट्रिकको मदतमा अर्जेन्टिनाले पानामालाई ५-० ले हराएको छ । र, क्वार्टरफाइनलमा स्थान सुरक्षित गरेको छ ।
खेलका क्रममा बार्सिलोनाका जर्सी लगाएका एक युवक मैदान प्रवेश गरे । तर, उनी मेस्सीसम्म पुग्नु अघि नै स्टेडियमको सुरक्षाका लागि खटिएका सुरक्षाकर्मीहरुको नियन्त्रणमा परे ।
सुरक्षाकर्मीहरुले बलपूर्वक मैदान बाहिर लैजानु अघि नै मेस्सीले रोके रसमर्थकलाई अंकमाल गर्दै उनको टिसर्टमा हस्ताक्षर गरे ।
अर्जेटिनाको १० नम्बरको जर्सी लगाउने मेस्सीका अमेरिका हजारौं समर्थक छन् । तर, शनिबारको खेलका क्रममा भने बार्सिलोनाको टिसर्ट लगाएका समर्थक मैदान प्रवेश गरेका थिए ।