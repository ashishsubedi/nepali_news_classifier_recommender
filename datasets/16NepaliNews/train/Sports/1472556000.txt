
﻿
काठमाडौं । इंग्लिस क्लव चेल्सीले उसका स्पेनिस मिडफिल्डर सेस फेब्रिगासलाई आफ्ना मिडफिल्डर मार्सेलो ब्रोजोभिकसँग साट्न प्रस्ताव गरेको इटालीयन क्लव इन्टर मिलानले जनाएको छ ।
आर्सनलका पूर्व स्टार फेब्रिगासले चेल्सीका नयाँ प्रशिक्षक एन्टोनियो कोन्टेको मन जित्न सकिरहेका छैनन् र कोन्टे उनको बिकल्प खोजिरहेका छन् । यसैको परिणाम मान्न सकिन्छ कि यो सिजन फेब्रिगासले मात्र १२ मिनेट चेल्सीका लागि खेलेका छन् ।
इटनलीयज खेलपत्रिका गाजेट्टा डेल्लोका अनुसार चेल्सीले ब्रोजोभिक भित्र्याउनका लागि फेब्रिगासलाई एक हतियारको रुपमा प्रयोग गर्न सक्छ ।
क्रोएशियाली सुपरस्टार ब्रोजोभिकलाई भित्र्याउन इटालीयन च्याम्पियन युभेन्टसले पनि चासो देखाएको छ । पोग्वा युनाइटेड गएपछि युभेन्टसको मिडफिल्ड केहि कमजोर बनेको छ ।
प्रशिक्षक कोन्टेसँगको मतभेद बढेसँगै फेब्रिगास स्टाम्फोर्ड बि्रज छाड्ने तयारी गरिरहेको बुझिएको छ ।
यद्यपी २९ बर्षीय फेब्रिगासले आफ्ना प्रशिक्षकसँगको खटपटको आरोपको भने खण्डन गरेका छन् । एनगोले कान्टे अनुबन्धित भएसँगै फेबि्रगासको उपस्थिति चेल्सीको टोलीमा सीमित भएको छ ।
सन् २०१० मा च्याम्पियन्स लिग जिताएका फ्र्यांक डि बोर पाँच बर्षपछि पुनः इन्टरमिलान फर्किएसँगै उनले टोलीमा क्रान्तिकारी बदलावको प्रयास गरिरहेका छन् ।
यसक्रममा इन्टरले जोआओ मारियोलाई ३८.४ मिलियन पाउण्डमा अनुबन्ध गरिसकेको छ भने ब्राजिली क्लव सान्तोषबाट गावि्रयल बार्बोसालाई पनि ल्याउने प्रयास गरिरहेको छ ।