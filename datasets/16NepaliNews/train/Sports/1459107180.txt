
﻿काठमाडौं । प्रथम विश्वविद्यालय तथा राष्ट्रिय खुला उडबल प्रतियोगिताको टिमतर्फ मीन भवन क्याम्पसले आइतबार बर्चस्व कायम गरेको छ ।
नेपाल उडबल संघ र विश्वविद्यालय खेलकुद संघ नेपालद्वारा संयुक्त आयोजित प्रतियोगितामा मीन भवनको ‘ए’, ‘बी’ र ‘सी’ टिम क्रमशः पहिलो, दोश्रो र तेश्रो भए । शीर्ष तीन स्थान हात पार्नेले क्रमशः १५ हजार, १० हजार र ५ हजार नगद पुरस्कार हात पारे ।
त्रिपुरेश्वरस्थित दशरथ रंगशालामा भएको प्रतियोगिताको व्यक्तिगततर्फ समान ५२ अंक जोडेका थमसन भुसाल र अशोक श्रेष्ठ पहिलो भए । समान ५८–५८ अंकसाथ सुमन हुमागाईं र शमशेर खड्का दोश्रो तथा ५९ अंकसाथ अर्विन कोइराला तेश्रो भए । सुमनले ‘बेस्ट हिट’ को उपाधिसंगै १० हजार नगद पुरस्कार जिते ।