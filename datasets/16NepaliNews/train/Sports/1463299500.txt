
﻿फिफाले विकास कार्यक्रमका लागि उपलब्ध गराउने ५० लाख डलर चार किस्तामा दिनेछ । प्रत्येक किस्तामा १६ लाख डलर उपलब्ध गराइनेछ । फिफाले तोकेको मापदण्ड पूरा नगरे पूरै रकम उपलब्ध गराइनेछैन । विश्व फुटबललाई सहयोग गर्ने योजनाअनुरूप प्रत्येक राष्ट्रलाई विकास बजेट उपलब्ध गराउन लागिएको हो ।
नयाँ  पत्रिकाकाठमाडौं, २ जेठ
अन्तर्राष्ट्रिय फुटबल महासंघ (फिफा)ले विकास कार्यक्रमका लागि प्रत्येक सदस्य राष्ट्रलाई ५० लाख अमेरिकी डलर (५४ करोड रुपैयाँ) दिने भएको छ । मेक्सिकोमा भएको फिफा कंग्रेसका दौरान फिफाले आफ्ना सदस्य राष्ट्रलाई विकास कार्यक्रका लागि बजेट उपलब्ध गराउने निर्णय गरेको हो । यो रकम अखिल नेपाल फुबटल संघ (एन्फा)ले पनि पाउनेछ । फिफा कंग्रेसमा नेपालका तर्फबाट एन्फाका कार्यवाहक अध्यक्ष नरेन्द्र श्रेष्ठ, महासविच धीरेन्द्र प्रधान र सदस्य रमेश रायमाझीले सहभागिता जनाएका थिए ।चार किस्तामा रकम
फिफाले विकास कार्यक्रमका लागि उपलब्ध गराउने ५० लाख डलर चार किस्तामा दिनेछ । प्रत्येक किस्तामा १६ लाख डलर उपलब्ध गराइनेछ । फिफाले तोकेको मापदन्ड पूरा नगरे पुरै रकम उपलब्ध गराइने छैन । विश्व फुटबललाई सहयोग गर्ने योजनाअनुरूप प्रत्येक राष्ट्रलाई विकास बजेट उपलब्ध गराउन लागिएको हो । ‘विश्व फुटबलको विकास गर्नका लागि सहयोग गर्ने हाम्रो लक्ष्य हो । हामी प्रत्येक राष्ट्रले विनाअवरोध फुटबल विकासमा केन्द्रित भएको हेर्न चाहन्छौँ,’ फिफाले भनेको छ ।थप ३२ लाख ५० हजार डलर
फिफाले विकास योजनाका लागि थप ३२ लाख ५० हजार डलर दिने पनि जनाएको छ । मैदान निर्माण, प्रतियोगिता सञ्चालन र महिला फुटबलका लागि फिफाले वार्षिक ७ लाख ५० हजार डलर उपलब्ध गराउनेछ । यसैगरी प्रशासनिक खर्च र सुशासनका लागि प्रत्येक वर्ष ५ लाख डलर दिइनेछ । फिफाले फुटबल संघहरूलाई थप दिइने सहयोगको रकम पनि सार्वजनिक गरेको छ । फिफाका अनुसार सामग्री खरिद तथा इन्टर्नसिप कार्यक्रमका लागि १० लाख अमेरिकी डलर दिनेछ । यस बजेटमा महिला तथा युवा टोली अन्तर्राष्ट्रिय प्रतियोगितमा सहभागी हुनेछन् । यस्तै, क्षेत्रीय संघका लागि वार्षिक १० लाख डलर उपलब्ध गराइने फिफाले जनाएको छ । यस रकमले महिला तथा पुरुषको युवा टोलीको प्रतियोगिता आयोजना गर्न दिन लागिएको हो ।प्रत्येक संघसँग सम्झौता गरिने
फिफाले प्रदान गर्ने प्रत्येक अनुदानमा दिनुअघि फुटबल संघसँग छुट्टा–छुट्टै सम्झौता गर्नेछ । फिफाले आफूले गरेको लागानीलाई थप प्रभावकारी बनाउनका लागि सम्झौत गर्ने बताएको छ । ‘हाम्रो परियोजना सबैको लागि आउँदै छन् । प्रत्येक संघको चाहना र चुनौतीअनुसार विकास योजनाको सम्झौता गरिनेछ ।’प्राथमिकता निर्धारण गर्न पाउने
फिफाका अनुसार प्रत्येक सदस्यले उनीहरूकै परिस्थितिअनुसार सहयोग पाउनेछन् । संघले आफ्नो प्राथमिकता आफैँ निर्धारण गर्न सक्ने पनि फिफाले जनाएको छ । फिफाले गर्ने सम्झौता विकास समितिले पारित गर्नुपर्नेछ । यस्तै, फिफाले दिने तीन लाखभन्दा बढी रकम विकास समितिले पारित गर्नुपर्ने पनि नयाँ नियम ल्याइएको छ । यस्तै फिफाले प्रत्येक सदस्यको स्वतन्त्र अडिट गर्नुपर्ने पनि जनाएको छ ।कार्यालय खर्च १ लाख डलर
फिफाले प्रत्येक सदस्यका लागि १ लाख डलर कार्यालय खर्चका लागि प्रदान गर्नेछ । यस्तै फिफाले तोकेको मापदण्ड पूरा गर्ने संघले थप ५० हजार डलर पाउनेछन् । फिफाले तोकेको मापदण्डमा महासचिव र प्राविधिक निर्देशकलाई कर्मचारीका रूपमा राख्नुपर्ने, पुरुष तथा महिला लिग सञ्चालन गर्नुपर्ने र पुरुष तथा महिला युवा लिग सञ्चालन गर्नुु पर्नेछ । यस्तै महिला फुटबलको प्रवद्र्धन तथा विकास रणनीति, सुशासन कार्यक्रम, ग्रासउड फुटबल प्रवद्र्धन र रेफ्री प्रवद्र्धन तथा विकास रणनीति बनाउनुपर्ने पनि पिफाका मापदण्ड हुन् । उल्लेखित प्रत्येक कार्यक्रकका लागि फिफाले ४० हजार डलर दिनेछ ।