
﻿३० असोज, काठमाडौं । रियल मड्रिडले स्पेनिस ला लिगा फुटबलमा रियल बेटिसमाथि शानदार जित हात पार्दै लिग लिडर एथ्लेटिको मडि्रडमाथि दबाव बढाएको छ ।
लगातार चार बराबरीपछि जित हात पार्ने क्रममा रियलले शनिबार भएको खेलमा बेटिसमाथि ६-१ को जित हात पारेको हो ।
रियल बेटिसको घरेलु मैदानमा भएको खेलमा मडि्रडले चौथो मिनेटमा नै अग्रता लिएको थियो । ३१ औं मिनेटमा करिम बेन्जिमाले गोल गरे भने ३९ औं मिनेटमा मार्सेलो र ४५ औं मिनेटमा इस्कोले गोल गरे ।
दोस्रो हाफको ५५ औं मिनेठमा घरेलु टोलीका लागि सेजुडोले गोल गरे । तर, यो सान्त्वना गोल मात्र बन्यो । ६२ औं मिनेटमा इस्कोले व्यक्तिगत दोस्रो गोल गरे । खेलको ७८ औं मिनेटमा रोनाल्डोले गोल गरे ।
यो जितसँगै रियल मड्रिडको ८ खेलबाट १८ अंक भएको छ । तर, समान अंक जोडेको एथ्लेटिको मड्रिड गोल अन्तरका आधारमा शीर्ष स्थानमा छ ।