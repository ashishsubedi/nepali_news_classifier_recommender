
﻿
२१ साउन, काठमाडौं । अष्ट्रेलियाबिरुद्धको दोस्रो टेष्टको दोस्रो दिन हृयाट्रिक विकेट लिदै श्रीलंकाली भेट्रान स्पिनर रेङगना हेराथ टेष्ट क्रिकेटमा हृयाट्रिक लिने दोस्रो श्रीलंकन बलर बनेका छन् ।
हेराथले एटम भोजेस, पिटर नेभिल र मिचेल स्र्टाकोएक पछि अर्को विकेट लिएका थिए ।
सुरुवाती ४५ मिनेटमा अष्टे्रलियाले ५ विकेट गुमायो । सन् १९९९ मा नुवान जोयसले जिम्बाबेबिरुद्ध हृयाट्रिक विकेट लिएका थिए । त्यसपछि श्रलिंकाकोलागि आजको खेलमा हेराथले हृयाट्रिक लिए ।
श्रीलंकाली भूमिमा पनि यो दोस्रो हृयाट्रिक हो । यसअघि सन् २००० मा पाकिस्तानका अब्दुल रजाकले हृयाटि्रक लिएका थिए । ३८ बर्ष १३९ दिनमा हृयाटि्रक लिएर उनी हृयाट्रिक लिने पाको खेलाडीपनि बनेका छन् । उनले अष्ट्रेलियाको पहिलो इनिङमा ३५ रन खर्चेर ४ विकेट लिएका थिए ।
दोस्रो टेष्टमा पनि श्रीलंका जित नजिक
तीन टेष्ट शृङखलाका लागि श्रीलंका भ्रमणमा रहेको अष्ट्रेलिया दोस्रो टेष्टमा पनि कमजोर स्थितिमा पुगेको छ । दोस्रो दिनमै जितका लागि ४१३ रनको लक्ष्य पाएको अष्ट्रेलियाले दिनको समाप्तिमा २ विकेट गुमाएर मात्र २५ रन जोडेको छ । जितका लागि अष्ट्रेलियालाई अझै ३८८ रनको आवश्यकता छ । क्रिजमा डेभिड वार्नर र कप्तान स्टिभ स्मिथ छन् । वार्नर २२ रन बनाएर खेलिरहेका छन् ।
यसअघि टस जितेेर ब्याटिङ गरेको श्रीलंका पहिलो दिनमै २८१ रन जोडेर अलआउट भएको थियो । त्यसपछि ब्याटिङमा आएको अष्ट्रेलिया १०६ रनमै अलआउट भयो । यो अष्ट्रेलियाको श्रीलंकाबिरुद्ध सबैभन्दा खराव पहिलो इनिङ प्रदर्शन हो ।
अष्ट्रेलियालाई सस्तैमा समेट्ने क्रममा हेराथले हृयाट्रिकसहित ४ विकेट लिए । अष्ट्रेलियाका लागि डेभिड वार्नर ४२, सन मार्स २७ र उस्मान ख्वाजा ११ बाहेक अन्यले दोहोरो अंकको रन जोड्न सकेनन् ।
१७५ रनको अग्रतासँगै दोस्रो इनिङ सुरु गरेको श्रीलंकाले दोस्रो इनिङमा २३७ रन थप्यो । उसका लाथि दिलरुवान परेराले ६४ र कप्तान एन्जेलो मेथ्युजले ४७ रन जोडे । अष्ट्रेलियाका मिचेल स्टार्कले सर्बाधिक ६ विकेट लिए । यसअघि पहिलो इनिङमा पनि उनले ५ विकेट लिएका थिए ।
यसअघि पहिलो टेष्टमा घरेलु टोली श्रीलंकाले १०६ रनको जित हासिल गरेको थियो ।