
﻿
१४ पुस, काठमाडौं । इंग्लिस प्रिमियर लिग फुटबलमा म्यानचेष्टर युनाइटेड र चेल्सीले बराबरी खेल्दै अंक बााडेका छन् ।
सोमबार राति भएको खेलमा चेल्सीले म्यानचेष्टर युनाइटेडलाई गोलरहित बराबरीमा रोकेको हो । बल पोजिसनमा युनाइटेड हावी भएको थियो भने दुबै टीमले केही राम्रा मुभ बनाएपनि गोल गर्न सकेनन् ।
यद्यपि युनाइटेडको खेलमा केही सुधार देखिएको छ । तर, युनाइटेडले पछिल्ला ८ खेलमा जित हात पार्न सकेको छैन । र, यो १९९० पछिकै खराव अवस्था हो ।
चेल्सीसँगको बराबरीपछि पछिल्लो समय दबावमा रहेका प्रशिक्षक लुइस भानहालले राजीनामा नदिने बताएका छन् । बक्सिङ डे को खेलका स्टोकसाग भएपछि निकै हतास देखिएका भानहालले आफैँ छाडेर जाने संकेत दिएका थिए ।
बराबरीपछि म्यानचेष्टर युनाइटेड ३० अंकसहित छैटौं स्थानमा छ भने २० अंक जोडेको चेल्सी १४ औं स्थानमा छ ।