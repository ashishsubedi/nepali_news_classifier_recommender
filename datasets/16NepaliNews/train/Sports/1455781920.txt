
﻿हेटौडा, ६ फागुनः लक्ष्मि हुन्डाई मनाङ्ग मस्र्याङ्दी क्लब र पोखराको सहारा क्लवबीच आज प्रतिष्पर्धा हुँदैछ । हेटौडामा जारी सुमन भोम्जन स्मृति अन्तर्राष्ट्रिय गोल्डकप फुटबल अन्तर्गत यी दुई क्लवबीच प्रतिष्पर्धा हुन लागेको हो ।
बन विज्ञान केन्द्रको मैदानमा हुने खेल अपरान्ह ३ बजे शुरू हुनेछ । सिजनको दोस्रो उपाधिको खोजिमा रहेको मनाङ्ग अफ्रिकन खेलाडीको साथ हेटौडामा उत्रनेछ । सिजनको पहिलो उपाधिको रुपमा आहा रारा गोल्डकप जितेको मनाङ्गले राष्ट्रिय टिमका अधिकांश स्टार खेलाडीलाई अनुबन्धन गरेको छ । मनाङ्ग पाहुना टोली सिलुगढीको कन्चनजंगा फुटबल क्लबलाई पराजित गर्दै सेमिफाईनल प्रवेश गरेको हो भने सहाराले विभागीय टिम एपीएफलाई पराजित गर्दै अन्तिम ४ मा स्थान पक्का गरेको हो ।
आजको खेलको विजेताले उपाधिकालागि विभागीय टिम आर्मीसंग प्रतिस्पर्धा गर्नेछ । पहिलो सेमिफाईनलमा हिजो आर्मी आयोजक हेटौडालाई पराजित गर्दै फाईनल प्रवेश गरेको छ ।