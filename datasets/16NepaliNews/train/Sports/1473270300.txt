
﻿
काठमाडौं । लियोनल मेस्सी र क्रिष्टियानो रोनाल्डोबीचको को उत्कृष्ट भन्ने तर्क बिकर्त विश्वभरी नै भइरहेको हुन्छ । गोलको तथ्यांकदेखि फिफा भिडियो गेमको रेटिङसम्मलाई आधार बनाएर उत्कृष्टताको प्रमाण दिइन्छ । र अहिले स्पेनिस विश्व बिजेता खेलाडी जाभीले पनि आफ्नो पक्षबाट यसको पुष्टि गरेका छन् ।
यसबर्षको युरोपको उत्कृष्ट खेलाडी घोषित भएपनि रोनाल्डोप्रति बार्सिलोनाका पूर्वसुपरस्टार जाभीको धारणा भने बेग्लै छ ।
‘रोनाल्डो उनको समयका उत्कृष्ट खेलाडी हुन्,’ एक अन्तर्वार्ताका क्रममा जाभीले भनेका छन्, ‘तर समस्या के हो भने उनकै समयमा उनीभन्दा पनि उत्कृष्ट खेलाडी इतिहासमा दरिएका छन् ।’
‘रोनाल्डो महान छन्, तर मेस्सीको तुलनामा होइन, म र फुटबललाई मन पराउनेहरुले भने यसरी दुई महान खेलाडीबीच तुलना गर्दैनन् ।
‘मेस्सी विश्वका नम्बर एक फुटबलर हुनेछन् जहिलेसम्म उनले खेल्नेछन्,’ उनले भने, ‘यदि मेस्सी रियल मडि्रडकै थिए भनेपनि मेरो बिचारमा उनी सबै फुटबलरभन्दा उत्कृष्ट हुन् ।’
आसन्न म्यान्चेस्टर डर्बीको बारेमा कुरा गर्दै जाभीले उनका स्पेनिस टिममेट ग्वार्डिओलालाई जाजे माउरिन्होभन्दा उत्कृष्ट भनेका छन् । ‘मलाई लाग्दैन कि माउरिन्होको शैली मेरो बिशेषतासँग मेल खान्छ, तर उनले निक्कै उत्कृष्ट टोली बनाएका छन् र यो सिटीका लागि ठूलो चुनौति हो ।’
ग्वार्डिओलाबारे जाभीले भनेका छन्, ‘उनी बार्सिलोनाको शैलीमा बिस्वास गर्थे, तर प्रमुख प्रशिक्षक बनेपछि उनले शैली परिवर्तन गरेका छन् । उनले थपे, ‘टेक्निकल्ली, ट्याक्टिकल्ली उनी कोहिभन्दा कम छैनन् ।’