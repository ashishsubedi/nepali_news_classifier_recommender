
﻿
१३ चैत, काठमाडौं । अफिकन कप अफ नेशनको छनोटमा नाइजेरियाले इजिप्टसँग खेल्दा दर्शकहरुको अभूतपूर्व उपस्थिति देखिएको छ ।
घरेलु मैदानमा भएको खेलमा नाइजेरियाले इजिप्टसँग १-१ को बराबरी खेलेको छ । यो खेलमा आर्सनलबाट व्यवसायिक फुटबल खेलिरहेका एलेक्स इओबीले नाइजेरियाबाट डेब्यू गरेका थिए ।
२५ हजार दर्शक क्षमताको रंगशालामा भएको खेल हर्न ४० हजार बढी घरेलु समर्थक उपस्थित भएका थिए । स्कोरबोर्ड, फ्लाडलाइट स्टायाण्डमा झुण्डिएर दर्शकहरुले खेल हेरेका छन् ।

सरकारले निःशुल्क प्रवेशको व्यवस्था गरेको थियो, जसका कारण हजारौं मानिस रंगशाला पुगेका थिए । समर्थकहरुलाई रोक्न पुलिसले रंगशालामा घोडामा चढेर गस्ती गर्नु परेको थियो ।
 