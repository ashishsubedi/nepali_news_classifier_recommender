
﻿२४ भदौ, काठमाडौं । दशैंको पूर्व संध्यामा वाइवाइ एभरेष्ट प्रिमियर लिग क्रिकेट हुने भएको छ । जोहरा स्पोट्स म्यानेजमेन्टले असोज ८ देखि १७ गतेसम्म टी-२० प्रिमियर लिग खेलाउन लागेको हो ।
जोहराले यसअघि एनपीएल लगाएको थियो । तर, क्रिकेट संघले यो नाम नदिएपछि एभरेष्ट प्रिमियर लिगको नाममा हुन लागेको हो ।
राउन रोविन लिगका आधारमा खेलाइने प्रतियोगितामा ६ टिम रहनेछन् । शरद भेषावकरको कप्तानमा तेज, ज्ञानेन्द्र मल्लको कप्तानीमा कलर्स एक्स फ्याक्टर, पारस खड्काको कीतानमा विसाल ग्रुप, बसन्त रेग्मीको कप्तानमा कान्पिुर गोर्खाज, शक्ति गौचनको कप्तानीमा जगदम्बा राइनोज र विनोद भण्डारीको कप्तानीमा सगरमाथा लेजेन्ड टिम रहनेछ ।
हरेक टिमका कप्तानले प्रत्येक खेलको २० हजार पाउनेछन् भने १५ भन्दा बढी अन्तराष्ट्रिय खेल खेलेका खेलाडीले १५ हजार, यू-१९ ले १२ हजार र क्षेत्रीय खेलाडीले प्रतिखेलको ८ हजार पाउनेछन् । खेलाडीहरुको पारिश्रमिकका लागि मात्र ५.४ मियलन छुट्याइएको छ ।