
﻿
केपटाउन/ दक्षिण अफ्रिकाले इंग्ल्यान्डविरुद्धको दोस्रो टेस्टमा संघर्ष गरिरहेको छ । सोमबार दोस्रो टेस्टको तेस्रो दिनको चिया सत्रसम्म दक्षिण अफ्रिकाले ३ विकेटको नोक्सानीमा ३ सय ५३ रन बनाएको छ । दक्षिण अफ्रिका अझै पहिलो इनिङमा २ सय ७६ रनले पछाडि छ ।
पहिलो इनिङमा इंग्ल्यान्डले ६ विकेटको नोक्सानीमा ६ सय २९ रन जोड्दै इनिङ समाप्तिको घोषणा गरेको थियो । जसमा वेन स्टोक्सले टेस्टमा दोस्रो छिटो दोहोरो शतक बनाएका थिए । उनले १ सय ६३ बलमा दोहोरो शतक ठोकेका थिए । न्युजिल्यान्डका नाथन एस्टलको नाममा १ सय ५३ बलमा सर्वाधिक छिटो दोहोरो शतक बनाएको रेकर्ड छ ।
स्टोक्सले जोनी वैस्टोउसँग छैटौँ विकेटका लागि विश्वकीर्तिमानी ३ सय ३९ रनको साझेदारी गरेका थिए । जोनीले १ सय ५० रनको योगदान दिए । दक्षिण अफ्रिकाका लागि कप्तान हसिम अमलाले १ सय ५७ रनको इनिङ खेले । एबी डी भिलियर्सले ८८ रनमा विकेट गुमाए । उनले २ सय ११ बलमा १२ चौका र एक छक्का प्रहार गरे ।