
﻿
काठमाडौं/ ओडिसी इन्टरनेसनल एकेडेमीको आयोजनामा आठौँ ओडिसी अन्तर विद्यालय बास्केटबल प्रतियोगिता आइतबारदेखि हुने भएको छ । प्रतियोगितामा जुनियर पुरुषतर्फ १६ तथा सिनियर महिलामा १२ टोलीको सहभागिता रहने ओडिसीका प्रिन्सिपल नारायण रोकाले जनाएका छन् । सिनियर महिलाको प्रतिस्पर्धा थ्री बाई थ्री स्वरूपमा हुनेछ । प्रतियोगिता सञ्चालन गर्न १ लाख ५० हजार खर्च हुने ओडिसीका संयोजक नारायण मगरले जानकारी दिए । लिग कम नकआउट आधारमा हुने प्रतियोगिताका खेल धापासीस्थित आयोजककै कोर्टमा हुनेछन् ।