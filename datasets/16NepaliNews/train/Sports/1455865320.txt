
﻿भक्तपुर, ६ फागुन: आठौं भक्तपुर जिल्लास्तरीय अन्तरविद्यालय राष्ट्रपति कप रनिङ सिल्ड खेलकुद प्रतियोगिता बिहीबारबाट सुरू भएको छ ।
एथलेटिक्स, भलिबल, कबड्डी, तेक्वान्दो, कराते र उसु खेलका १४ इभेन्टसमा खेलाइने प्रतियोगितामा जिल्लाभरिका ५० विद्यालयले भाग छन् । प्रतियोगिता यही फागुन १४ गतेसम्म चल्नेछ ।
जिल्ला खेलकुद विकास समितिले आयोजनामा सुरू प्रतियोगिताको भूमिसुधार तथा व्यवस्था सहायकमन्त्री दिनेश श्रेष्ठले उद्घाटन गरे । श्रेष्ठले सागमा फुटबलमा नेपालले प्राप्त गरेको सफलताले खेल क्षेत्रको विकासमा टेवा पुर्याउन सरकारलाई घच्घच्याएको बताउँदै खेलको विकासमा लगानी बढाउनुपर्ने बताए ।