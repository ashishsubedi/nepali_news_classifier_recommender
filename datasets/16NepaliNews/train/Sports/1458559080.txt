
﻿क्यालीफोर्निया । विश्व नम्बर एक सर्बियन टेनिस खेलाडी नोभाक जोकोभिकले इन्डियन वेल्स मास्टर्स टेनिसको उपाधि जितेका छन् । यस्तै महिला एकलतर्फको उपाधि बेलारुसकि भिक्टोरिया अजारिन्काले जितेकी छिन् ।
अमरिकाको क्यालीफोर्नियामा आइतबार राती भएको फाइनलमा क्यानेडियन खेलाडी मिलोस रावनिकलाई पराजित गर्दै जोकोभिकले उपाधि जितेका हुन् । करीब १ घण्टा १७ मिनेट चलेको फाइनलमा जोकोभिचले रावनिकलाई ६–२ र ६–० को सेटमा पाखा लगाए । अष्ट्रेलियन ओपनको उपाधि बिजेता जोकोभिचको यो करियरको २७ औ उपाधि हो ।

जोकोभिचले पाचौ पटक बिएनपी परिवस ओपनको नामले समेत चिनिदै आएको यस टेनिसको उपाधि जितेका हुन् । साथै २८ बर्षीय जोकोभिचले पुर्व नम्बर एक स्पेनिस राफायल नाडालले बनाएको २७ औ पटक मास्टर्स टेनिसको उपाधि जित्ने किर्तिमानमा बराबरी समेत गरेका छन् ।
महिला एकलको उपाधि जित्ने क्रममा १५ औ बरियताकी भिक्टोरियाले विश्व नम्बर एक अमेरिकी महिला खेलाडी सेरेना विलियम्सलाई पराजित गरिन । पुर्व नम्बर एक समेत रहेकी भिक्टोरियाले सेरेनालाई ६–४ र ६–४ को सेटले पाखा लगाइन । भिक्टोरियाले यसअघि दुई पटक इन्डियन वेल्सको उपाधि जितेकी छिन् । साथै भिक्टोरियाले सन् २०१३ पछि पहिलोपटक सेरेनालाई पराजित गर्न सफल भइन । एजेन्सी