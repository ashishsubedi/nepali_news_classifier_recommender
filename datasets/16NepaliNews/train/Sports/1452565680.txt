
﻿
काठमाडौं/ माउन्ट कैलाश बोर्डिङ स्कुल प्रथम साइपाल कप अन्तर विद्यालय यू–१६ छात्र सिक्स ए साइड फुटबल प्रतियोगितामा सोमबार क्वार्टरफाइनलमा प्रवेश गरेको छ । चाबहिलको गणेशस्थानमा सम्पन्न खेलमा माउन्ट कैलाशले न्युटनलाई ३–० ले पराजित गर्‍यो । माउन्टका लागि मिङमार टासी छिरिङले ह्याट्रिक गरेका थिए ।
साइपाल एकेडेमीद्वारा आयोजित प्रतियोगितामा रिम्स र साइनिङ प्याराडाइस प्रिक्वार्टरफाइनलमा पुगेका छन् । रिम्सले विनायकलाई १–० गोलले हरायो । रोमियो घलेले निर्णायक गोल गरे । रमेश खरेलको निर्णायक गोल मद्दतमा साइनिङ प्याराडाइसले टेरेसा एकेडेमीको चुनौती १–० गोलले समाप्त पार्‍यो ।



