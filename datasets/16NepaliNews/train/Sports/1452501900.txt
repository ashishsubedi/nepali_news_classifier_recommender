
﻿
२७ पुस, काठमाडौं । बार्सिलोनाका पूर्व कप्तान कार्लोस पुयोलले यदि मेस्सीले फिफा बालोन डि’ओर अवार्ड नजिते ठूलो अन्याय हुने बताएका छन् ।
बालोन डि’ओर अवार्डको विजेता सोमबार घोषणा हुँदैछ । र, अन्तिम तीनको मनोनयनमा मेस्सीसँगै बार्सिलोनाका नेयमार र रियल मड्रिडका क्रिष्टियानो रोनाल्डो छन् ।
बार्सिलोनाको अफिसियल वेबसाइटसँग पुयोलले भनेका छन्-‘अन्तिममा के कुन्छ भन्न सकिन्न । यदि मेस्सीले बालोन डि’ओर जितेननु भने ठूलो आश्चर्य र अन्याय हुनेछ ।’
मेस्सीका पूर्व टीममेट समेत रहेका पुयोलले अर्जेटाइन अब पूर्ण खेलाडी भएको बताए । साथै यदि मेस्सीले मेस्सीको कीर्तिमान कसैले तोड्न नसक्ने समेत बताए ।
सोमबार बालोन डि’ओर जिते मेस्सीको पाँचौं अवार्ड हुनेछ । पुयोलले भने-‘पाँच पटक बालोन डि’ओर जित्नु कु्नै पनि खेलाडीलाई सहज हुने छैन ।’
मेस्सीले तत्काल सन्यास नलिने भन्दै पुयोलले आगामी वर्षहरुमा पनि अवार्ड जित्न सक्ने बताए ।