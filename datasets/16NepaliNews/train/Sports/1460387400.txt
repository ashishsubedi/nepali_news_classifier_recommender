
﻿२९ चैत, मोरङ । भलिबल खेलप्रति मानिसहरुको आकर्षण घट्दै गइरहेका बेला मोरङको केराबारी-९ देवीझोडामा पूर्वाञ्चलस्तरीय खुल्ला नकआउट भलिवल प्रतियोगिता तीन दिनयता जारी छ ।
स्थानीय पूर्वज्योति क्लबको आयोजनामा भइरहेको खेलको दुईवटा क्वाटर फाइनलमा सिद्धार्थ उच्च मावि कोशीहरैंचा र एपीएफ सुनसरी विजयी भएका छन् ।
प्रतियोगितामा प्रगति क्लव याङशिला मोरङलाई पराजित गर्दै सिद्धार्थ उच्च मावि सेमीफाइनलमा प्रवेश गरेको हो । त्यसैगरी अर्को खेलमा संखुवासभा भलिवल टिमलाई एपीएफ सुनसरीले सोझो सेटमा पराजित गरेको छ ।
प्रतियोगिताको म्यान अफ दि म्याचमा प्रगति क्लवका मौसम लिम्बू र संखुवासभाका दिवश लिम्बू घोषित भएका छन् । कार्यक्रमका विशिष्ट अतिथि प्याब्सन मोरंगका उपाध्यक्ष अर्जुन बस्नेतले विजेतालाई पुरस्कार वितरण गरेका छन् ।
सोमबारको प्रतिष्पर्धात्मक सेमीफाइनल खेल सिद्धार्थ उच्च मावि कोशीहरैंचा र पूर्व क्षेत्रीय तालिम केन्द्र रानी बीच भएको छ । त्यस्तै अर्को खेल एपीएफ सुनसरी र पूर्वी पृतना इटहरी बीच भएको छ ।
पूर्वज्योति क्वल देवीझोडाको आयोजनामा भएको यो पूर्वाञ्चल स्तरीय प्रतियोगिताको यो दोस्र्रो संस्करण हो । प्रतियोगितामा सिद्धार्थ उच्च मावि कोशीहरैंचाले मुख्य प्रायोजन गरेको छ । प्रतियोगिताका लागि स्थानीय एवं देश विदेशमा रहने सहयोगीहरुले सहयोग उपलब्ध गराएका छन् ।