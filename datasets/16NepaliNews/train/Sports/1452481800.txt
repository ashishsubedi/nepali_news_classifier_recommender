
﻿
काठमाडौं/ नेपाल सुटिङ संघका अध्यक्ष पुष्पदास श्रेष्ठ एसियाली सुटिङ महासंघको महासचिवमा निर्विरोध चयन भएका छन् । कुवेतमा भएको एसियाली सुटिङ महासंघको साधारणसभाले श्रेष्ठलाई महासचिवमा सर्वसम्मत चयन गरेको हो । साधारणसभाले बहराइनका शेख अल अली खलिफालाई अध्यक्षमा निर्विरोध चुनेको श्रेष्ठले जानकारी गराए ।
श्रेष्ठका अनुसार एसियाली महादेशबाट यसअघि चिनियाँ नागरिक मात्र एसियाली सुटिङको महासचिवमा चयन भएका थिए । उनीपछि एसियाली सुटिङ महासंघको महासचिवमा चुनिने श्रेष्ठ दोस्रो एसियाली तथा पहिलो नेपाली हुन् । श्रेष्ठले सुटिङमा पछि परेका राष्ट्रलाई पहिलो प्राथमिकतामा राखी काम अगाडि बढाउने बताए । उनले खेलाडीको स्तर वृद्धि गर्न प्रशिक्षक र जुरीको तालिममा विशेष ध्यान दिने बताए ।