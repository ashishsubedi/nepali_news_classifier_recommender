
﻿
२ वैशाख, काठमाडौं । बेन्फिकालाई हराउँदै बार्यन म्युनिख च्याम्पियन्स लिग फुटबलको सेमिफाइनलमा पुगेको छ ।
दोस्रो लेगमा २-२ को बराबरी खेलेको बार्यन समग्रमा ३-२ को जितका साथ अन्तिम चारमा पुगेपछि प्रशिक्षक पेप ग्वार्डिओलाले आफ्ना खेलाडीहरुप्रति गर्व रहेको बताए ।
‘मलाई थाहा छ कि रोनाल्डो अर्को राउण्डमा बेन्फिकासँग खेल्न चाहन्थे’ उनले व्यंग्यात्मक रुपमा छन्, माफ गर्नुहोला, उनले त्यो अबसर पाउने छैनन् ।’
त्यसअघि रियल मड्रिडका रोनाल्डोले सेमिफाइनलमा बेन्फिकासँग खेल्न चाहेको प्रतिक्रिया दिएका थिए ।
ग्वार्डिओलाले आफ्नो लक्ष्य उपाधि भएको बताए । बार्यन म्युनिखका प्रशिक्षकका रुपमा उनको यो अन्तिम सिजन समेत हो ।