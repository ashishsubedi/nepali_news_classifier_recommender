
﻿काठमाडौं/ १२औँ दक्षिण एसियाली खेलकुद प्रतियोगितामा जुडोमा स्वर्ण जितेकी फुपुल्हामु खत्रीले हंगेरीमा पनि स्वर्ण जितेकी छिन् । खत्रीले बुढापेस्टमा आयोजित हंगेरी खुला जुनियर जुडो च्याम्पियनसिपमा स्वर्ण पदक जितेकी छिन् । रियो ओलम्पिकको तयारीका क्रममा हंगेरीमा रहेकी खत्रीले ६३ केजी तौलको फाइनलमा हंगरीकी नागी हेनरियत्तालाई वाजारी ओसाइकोमाईका आधारमा पराजित गर्दै पहिलो स्थान हात पारिन् ।
नेपाल जुडो संघका अध्यक्ष दीपकहर्ष बज्राचार्यका अनुसार खत्रीले सेमिफाइनलमा हंगेरीकै बालोघ सारालाई वाजारी र क्वार्टरफाइनलमा किरेकेश ग्रेटालाई इप्पोनमा पराजित गर्दैै अन्तिम दुई स्थान पक्का गरेकी थिइन् । उनले भाग लिएको तौल समूहमा सात खेलाडीको सहभागिता रहेको थियो ।