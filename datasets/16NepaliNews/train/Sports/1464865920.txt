
﻿एजेन्सी , पेरिस । युरोपेली फुटबलको सबैभन्दा ठूलो प्रतियोगिता युरोपियन च्याम्पियनसिप (युरोकप) सुरु हुन् अब मात्र आठ दिन बाँकी रहेको छ । यस्तोमा सबै टोलीले आफ्नो प्रदर्शनलाई सशक्त बनाउन लागिपरेका छन् । अबको आठ दिनपछि पेरिसस्थित स्टेड डी फ्रान्स रंगशालामा युरो कपको औपचारिक उद्घाटन हुने छ । यस्तोमा युरोकपको पहिलो खेल जुन १० मा आयोजक फ्रान्स र रोमानियाबिच प्रतिस्प्रर्धा हुने छ ।

१५ औँ सस्करणको यस युरोकप आगमी जुन १० तारिखबाट सुरु भई जुलाई १० मा समापन हुने छ । र, युरोकपमा यस पहिलेको तुलनामा केहि फरक हुने छ । सन् १९९६ बाट सुरु भएको युरोकपका अघिल्ला सस्करणमा १६ टिम रहदै आएको थियो । तर, यूरोकपको यस सस्करणमा पहिलोपटक २४ टोलीले प्रतिस्प्रधा गर्न लागेका छन् । जसलाई युरोपियन फुटबल एसोसिएसन (यूएफा) ले ६ समुहमा बिभाजन गरेको छ ।

युरोकपको यस सस्करणमा आयोजक फ्रान्स रहेको समूह ए मा हेर्नलायक समुह रहने फुटबल पण्डितहरुले बताउदै आएको छ । किनकि यस समुहमा रोमानिया, अल्बानिया र स्विट्जरल्याण्ड जस्ता युरोपका सशक्त टोली रहेका छन् । यससमुहमा सबैभन्दा बढी फ्रान्स र स्विजरल्याण्ड र रोमानिया दाबेदार मानिएका छन् । साथै यस समुहमा अल्बानिया नयाँ टोलि भएकाले उसलाई दाबेदार मानिएको छैन । अल्बानियाका लागि यस सस्करणको युरो कप अन्तर्राष्ट्रिय फुटबलमा पहिलो ठूलो प्रतियोगिता हुनेछ । तर, अल्बानिया अण्डर डगको रुपमा हुने छ ।फ्रान्स 
यस समुहबाट अर्को चरण प्रवेश गर्न सक्ने टोलि फ्रान्स पहिलो नम्बरमा पर्छ । किनकि सन् १९८८ बाहेक सबै संस्करणमा फ्रान्सको उपस्थिति रहँदै आएको छ । त्यसमाथि यो पटक घरेलु मैदानमा फ्रान्सले युरोकप खेल्दै छ ।
सन् १९८४ मा मिचेल प्लाटिनीप्रेरित फ्रान्सले घरेलु मैदानमा युरोपियन च्याम्पियनसिप जितेको थियो । त्यसको १४ वर्षपछि फ्रान्सेली समर्थकलाई जिनेदिन जिदानप्रेरित टोलीले १९९८ मा घरमै भएको विश्वकपको उपाधि दिलाएको थियो । त्यसैले त घरेलु मैदानमा समर्थक खुसी पार्ने लेस ब्लुजको बानी छ ।
फ्रान्सले त्यसपछि पनि २००० को युरो जित्नुका साथै विश्वकप २००६ को फाइनलसम्म पुग्न फ्रान्स सफल भएको थियो । तर, त्यसपछि फ्रान्सले पछिल्ला ठुला प्रतियोगितामा निरन्तरता दिन सकेको छैन । सन् २००८ को युरो र २०१० को विश्वकपमा समूह चरणबाटै बाहिरिएको फ्रान्स २०१२ र विश्वकप २०१४ मा पनि क्वार्टरफाइनलबाटै बाहिरिएको थियो ।
फिफा बरियतामा २२ औँ स्थानमा रहेको फ्रान्सबाट समर्थकहरुले यसपटक अझ बढी बिश्वास गरेका छन् र, फ्रान्सेली टोलीलाई यसपटक आफूलाई प्रमाणित गर्ने राम्रो मौका पाएको छ । जसमा प्रशिक्षक डिडियर डेसच्याम्पसामु इतिहास दोहोराउने ठूलो चुनौती छ । सन् १९९८ मा घरेलु मैदानमा फ्रान्सको कप्तानका रूपमा विश्वकपको उपाधि उचालेका डेसच्याम्पले घरेलु मैदानमै हुने युरोकपमा प्रशिक्षक भएर राष्ट्रिय टोलीको नेतृत्व गर्नेछन् । र, डेसच्याम्पलाई साथ दिन फ्रान्सका स्टार खेलाडीहरुको साथ रहने छ ।
युरोकपमा डेसच्याम्पलाई साथ दिन फ्रान्सका दिमित्री पयट, एन्थोनी मार्टियल, ओलिभर जिरौड र एन्टोनी ग्रिजम्यान जस्ता स्टार खेलाडी तयार रहेका छन् । तर, फ्रान्सलाई फरवार्ड करिम बेन्जिमाको विवादास्पद अनुपस्थितिले सताउने छ ।
रियल मड्रिडका स्ट्राइकर समेत रहेका बेन्जिमालाई अघिल्लो वर्ष टिम सहयात्री म्याथ्यु भाल्बुइनामाथि ’ब्ल्याकमेल’ गरेको अभियोगमा फ्रान्सेली फुटबल संघले टोलीबाट हटाएको थियो । फ्रान्सेली फुटबलमा बेन्जिमा सबैभन्दा प्रभावकारी खेलाडी हुन् । उने थिएरी हेनरीपछि फ्रान्सका लागी ८१ खेलमा २७ गोल गरेका छन् ।
तर, बेन्जिमाको अनुस्पस्थितिलाई पुर्न फ्रान्समा अन्य खेलाडीहरुको विकल्प भने रहेको छ । बेन्जिमाको अनुपस्थितिमा प्रशिक्षक डेसच्याम्पले दिमित्री पयट र एन्टोनी ग्रिजम्यानलाई सेन्टर फरवार्डमा बिश्वास गर्ने छ । एट्लेटिको मड्रिडका फरवार्ड एन्टोनी ग्रिजम्यानको क्षमता विश्वभरका समर्थकलाई जानकारी छ । पछिल्ला दुई वर्षमा उनको उच्च फर्मका कारण एट्लेटिकोले स्पेनिस ला लिगा तथा युरोपियन च्याम्पियन्स लिगमा सबै टोलीलाई त्राही त्राही बनाउने गरेका छन् ।
त्यस्तै तीब्र गतिको शैलीमा खेल्ने फ्रान्सेली टोलीमा मिडफिल्डर एन्गोलो कान्टेको भूमिका महत्वपूर्ण हुनेछ । त्यस्तै प्याट्रिस इभ्रा, बाकारी सांगा र लाउरेन्ट कोस्सिल्ने जस्ता रक्षक र ब्लाइसे माटुइडी जस्ता अनुभवी मिडफिल्डरको टोलीलाई समेत पराजित गर्ने अनुमान छ ।
फ्रान्सको प्रारम्भिक टिम

प्रशिक्षक – डिडियर डेसच्याम्प
गोलकिपर – हुगो लोरिस, स्टिभ मान्डान्डा, बेनोइट कोस्टिल
रक्षक – एडिल रेमी, लाउरेन्ट कोस्सिन्ले, प्याट्रिस इभ्रा, बाकारी सांगा, लुकास डिग्ने, क्रिस्टोफ जालेट
मिडफिल्डर – पाउल पोग्बा, ब्लाइसे माटुइडी, लासाना डियारा, एन्गोलो कान्टे, योहान काबाये, माउसा सिसोको
फरवार्ड –एन्टोनी ग्रिजम्यान, दिमित्री पयट, एन्थोनी मार्टियल, किङ्स्ले कोम्यान, ओलिभर जिरौड, आन्द्रे पिरे गिग्नाक
वैकल्पिक – अल्फोन्से एरिओला, हाटेम बेन आर्फा, केभिन गामेइरो, एलेक्जेन्डर लाकाजेटे, एड्रियन राबियोट, मोर्गान स्नाइडर्लिन, जिबरिल सिडिबे, सामुइल उम्टिटी।
अल्बानिया 
फ्रान्समा जुन १० बाट सुरु युरोपियन च्याम्पियनसिप (युरोकप) दी इगल्सको उपनामले चिनिने अल्बानियाका लागी अन्तर्रा्ष्ट्रिय फुटबलमा पहिलो ठूलो प्रतियोगिता हुनेछ । फिफा बरियताको ४५ औ स्थानको अल्बानियाले युरो २०१६ अघि अहिलेसम्म कुनै पनि ठूलो अन्तर्राष्ट्रिय प्रतियोगितामा छनोट भएको थिएन । तर, इटालियन प्रशिक्षक जियानी डी बियासीले सम्हालेका अल्बानिया यसपटक अण्डर डगको रुपमा रहने छ ।
त्यस्तै पहिलो पटकको अन्तर्राष्ट्रिय सहभागितालाई अल्बानियाले स्मरणीय बनाउन खोज्नेछ । ठूला प्रतियोगिताको अनुभव नभएको टोलीका लागि फ्रान्सको यात्रा सहज भने पक्कै हुने छैन । तर, यस्तोमा अल्बानियाले जस्तो सुकै टोलीलाई पराजित गर्ने क्षमता राख्छ । किनकि अल्बानियालाई यस समुहमा कुनै प्रेसर हुने छैन ।
अल्बानियाको टोलि

प्रशिक्षक – जियानी डी बियासी
गोलकिपर– अल्बान होक्सा, ओर्गेस शेही, इट्रिट बेरिसा,
रक्षक – मेर्घिम माभराज, अर्लिन्ड अजेटी, नासेर अलिजी, बेराट जिम्सिटी, अमिर रहमानी, लोरिक काना, इल्सेइड हियास, अन्सी एगोली, फ्रेडेरिक भेसेली
मिडफिल्डर– मिघजेन वासा, ओडिसे रोसी, बुरिम कुकेली, लेडियन मेमुसाज, इर्गिस केस, एन्डी लिला, इर्मिर लेन्जानी, हिरोलिन्ड साला, टाउलान्ट साका, अमिर अब्राशी
फरवार्ड– अर्मान्डो सादिकु, मिलोट रासिचा, स्केल्जेन गासी, बेकिम बाला, सोकोल सिकालेसी
रोमानिया
फ्रान्स युरोको सशक्त टोलीमा रोमानिया पनि एक हो । किनकि रोमानियाले विश्वकपको सुरुवाती तीन संस्करणमा लगातार सहभागिता जनाउने युरोपियन टोली हो । तर, युरोकपमा भने रोमानियाको इतिहास राम्रो छैन ।
रोमानिया सन् २००० को युरोकप कपको क्वार्टरफाइनलमा पुगेको थियो । क्वार्टरफाइनलमा रोमानिया इटालीसँग पराजित भएको थियो । त्यो नै रोमानियाको युरोकपमा सबैभन्दा ठूलो उपलब्धि हो । तर, युरोकप २०१६ को छनोटमा भने रोमानियाले उत्कृष्ट खेल पस्किदै छनोट हुन् सफल भयो । समूह ‘एफ’ छनोट खेलमा रोमानियाले अपराजित रहँदै फ्रान्स यात्रा तय गर्यो ।
फिफा बरियतामा १९ औ स्थानमा रहेको रोमानिया यसपटक क्वाटरफाइनल भन्दा माथी जान चाहन्छ । तर, एन्घेल लोर्ड़ोनेस्कुको टोलि रोमानियासंग स्टार खेलाडी नभएपनि मजबुद टोलीको समिश्रण रहने छन् । यस्तोमा उसले फ्रान्स र स्विजरल्याण्डलाई बराबरी खेल्दै अल्बानियालाई पराजित गर्ने योजनामा हुने छ ।
रोमानियाको टोलि 

प्रशिक्षक – एन्घेल लोर्ड़ोनेस्कु
गोलकीपर–कोस्टेल पन्टिलिमोन, कर्पोरियन टटारुसनु, सिल्भिउ
रक्षक– क्रिस्टियन सपुनारु, एलेक्जेन्ड्र मटेल, भ्लाड चिरिचेस, भालेरिका गमन, ड्रागोस ग्रिगोरे, कोस्मिन मोति, राजभन चुहा, फिलिप स्टेलीयानो ।
मिडफील्डर – मिहाई पिन्टिलिई, ओभिडिउ होबन, आंद्रेई प्रेपेलीटा, एड्रियन पोपा, गेब्रियल टोर्जे , एलेक्जेन्ड्रु चिपिचु, निकोलाय स्टनसिउ, लुसियान संमार्टटेन ।
फारवार्ड – क्लाउडिउ केसेरु, बोग्डान स्टनचु, फ्लोरिना इन्डोने, डेनिस अलिबिक ।
स्विजरल्याण्ड 
युरोकप अघि गुमनाम रहने तर प्रतियोगिता सुरु भएपछि सवैको रोजाइमा पर्ने टिम हो स्विजरल्याण्ड । फिफा बरियतामा १४ औ स्थानमा रहेको स्विजरल्याण्ड यसपटक पनि युरोकपको लागी छनोट भएको छ । विश्वकप फुटबलमा पटक पटक छनोट हुने गरेको स्विजरल्याण्डको युरोकपको इतिहास भने त्यति राम्रो छैन ।
स्विजरल्याण्डले युरोकप फुटबलमा दुई पटक सहभागिता जनाईसकेको छ । तर, उसले समुह चरण पार गर्न सकेको छैन । स्विजरल्याण्डसंग विश्वकप फुटबलमा भने ३ पटक क्वाटरफाइनलमा पुगेको इतिहास छ । यस पटकको स्विजरल्याण्ड टोलीमा अधिकांस खेलाडीहरु इन्लिश प्रिमियर लिग खेलेका छन् । त्यहि कारण स्विजरल्याण्ड समुह चरण पार गर्नेमा ढुक्क रहेको छ ।
स्विजरल्याण्डको टोलीमा जेर्डन शाकिरी, ग्राइन्ट जाका, डेनिस जाकारी जस्ता इंगलिस फुटबलमा चलेका खेलाडीहरुको साथ छ । त्यसैले पनि यी खेलाडीहरुको अनुभवले स्विजरल्याण्डलाई समुह चरणमा फाइदा हुने छ ।
स्विजरल्याण्डको टोलि 

प्रशिक्षक – भ्लादमिर पेट्कोभिक
गोलकिपर – रोमन बुर्की, मार्विन हिट्ज, यान सोम्मेर
रक्षक– जोहान ड्जोरोउ, निको एल्भेदी, मिचेअल लाङ, स्टेफन लिच्ट्सटीइनर , फ्रान्कोइस मोउब्यान्डजे, रिकार्डो रोड्रीगेज, फाबियन स्चार, स्टेभ बोन बेर्गेन ।
मिडफिल्डर – भालोन बेहर्मी, ब्लेरिम डजमिली, गेल्सोन फेर्नान्डेस, फाबियाँन फ्रेई, जेर्डन शाकिरी, ग्राइन्ट जाका, डेनिस जाकारी
फरवार्ड– एरन डेरियोक, एडमिर मेह्मेडी, ब्रील एम्बोली, हरिस स्फेरओभिक, शनी तारास्हज
समूह ए को समूहचरणका खेलहरु
जुन १० – फ्रान्सविरूद रोमानिया (उद्घघाटन)जुन ११ – अल्बानियाविरुद्ध स्विजरल्याण्ड जुन १५ – रोमानियाविरुद्ध स्विजरल्याण्ड जुन १५ – फ्रान्सविरुद्ध अल्बानिया जुन १९ – रोमानियाविरुद्ध अल्बानिया जुन १९ – स्विजरल्याण्डविरुद्ध फ्रान्स
 