
﻿१५ असोज, काठमाडौं । एभरेष्ट प्रिमियर लिग क्रिकेटको उपाधिका लागि पञ्चकन्या तेज र कलर्स एक्स-फ्याक्टर भिड्ने भएका छन् ।
शनिबार भएको समूह चरणको अन्तिम खेलमा ज्ञानेन्द्र मल्लको कप्तानीमा रहेको कलर्स एक्स-फ्याक्टर र पारस खड्काको कप्तानीमा रहेको विसाल बारियर्स भिडेका थिए ।
तर, वर्षाका कारण खेल अवरुद्ध भयो र दुबै टोलीले अंक बाँडे ।
यससँगै ७ अंक जोडेको कलर्स एक्स-फ्याक्टर फाइनलमा पुगेको छ भने ६ अंक जोडेको विसाल बारियर्स बाहिरिएको छ । सबै खेल जितेको पञ्चकन्या तेजको भने १० अंक छ ।