
﻿एजेन्सी
क्यालीफोर्निया । महिला र पुरुष खेलाडीको पुरस्कार राशी समान भएकोबारे विवादास्पद अभिव्यक्ति दिएका विश्व नम्बर १ सर्बियन टेनिस खेलाडी नोभाक जोकोभिचले क्षमायाचना गरेका छन् । अमेरिकाको क्यालीफोर्नियामा आइतबार राती सम्पन्न इण्डियन वेल्स मास्टर्सको उपाधि जितेपछि दिएको विवादास्पद प्रतिक्रयाप्रति चौतर्फी आलोचना भएपछि जोकोभिचले आफु लैगिक समानतामा विश्वास राख्ने भएको बताउदै आफ्नो गल्ती भएको स्वीकार गरेका हुन् ।
“मैले महिला खेलाडीहरुको चित्त दुखाए । म माफी चाहान्छु ,” अमरिकाको मियामी मिडियासंग कुरा गर्दै २८ बर्षिय जोकोभिचले भने, “मेरो महिला खेलाडीहरुसंगै निकै राम्रो सम्बन्ध छ र म उनीहरुलाई आदर गर्छु ।” यसअघिले जोकोभिच महिला खेलाडीको भन्दा पुरुष खेलाडीको पुरस्कार रकम धेरै हुनुपर्ने बताएका थिए । टिकट बिक् ितथा टिभी दर्शकलाई आधार बनाएर इभेन्टमा पुरस्कार वितरण गर्नु पर्ने जोकोभिचले महिलाको तुलनामा पुरुषहरुको खेलमा दर्शकको सङ्ख्या अत्याधिक हुने कारणले पुरुष खेलाडीले महिलाले भन्दा धेरै पुरस्कार राशी पाउनुपर्ने बताएका थिए ।
विश्व टेनिस महासंघले सन् २००७ देखि मुख्य चार ग्राण्डस्लाम टेनिसको उपाधि रकम महिला र पुरुषलाई बराबरी गरेको थियो । टेनिसकै सर्वा्िधक चर्चित प्रतियोगिता मध्ये अष्ट्रेलियन ओपन, युएस ओपन, फ्रेन्स ओपन र विम्बल्डन टेनिसमा महिला र पुरषले समान पुरस्कार राशी पाउदै आएको थियो ।
तर, जोकोभिचले आफुले महिला र पुरुष खेलाडीबीच पुरस्कार राशी फरक हुनुपर्छ नभनेको बताउदै भने, “म खेलकुदमा समानता हेर्न चाहान्छु । मैले लैगिकताको आधारमा कुनैपनि खेलमा फरकता हुनुपर्छ भनेको छैन ।” त्यस्तै जोकोभिचले आफ्नो भनाईले महिला र पुरुषमा समानता हुनुपर्छ भन्ने आशय नरहेको बताएका थिए ।आफ्नो भनाईको बिरोध भएपछि यसअघि जोकोभिचले सामाजिक संजाल फेसबुकबाट पनि क्षमा मागेका थिए ।
अमरिकाको क्यालीफोर्नियामा भएको फाइनलमा क्यानेडियन खेलाडी मिलोस रावनिकलाई पराजित गर्दै ११ पटकको ग्राण्डस्लाम च्याम्पियन जोकोभिकले विएनपी परिवास नामले चिनिदै आएको वेल्स मास्टर्सको उपाधि जितेका थिए ।