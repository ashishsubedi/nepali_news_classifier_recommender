
﻿
२१ माघ, काठमाडौं । पाकिस्तान सुपर लिग (पीएसएल) ४ फेब्रुअरीबाट सुरु हुँदैछ । भारतको आईपीएल जस्तै खेलिने पीएसएलका सबै म्याच फेब्रुअरी ४ देखि २३ सम्म दुबई र अबुधाबीमा हुनेछ ।
पीएसएलमा पाँच टीमले भाग लिँदैछन् । कराची किङ्ग्स, इस्लामाबाद युनाइटेड, लाहौर कलन्दर्स, पेशावर जाल्मी र क्वेटा ग्लाडिएटर्स छन् ।
कराचीको कप्तान शोएब मल्लिक छन् । टीमका बाँकी खेलाडीमा शकिब अल हसन, रवि बोपारा, लेन्डल सिमन्स लगायत छन् ।
इस्लामाबाद युनाइटेडबाट शेन वाट्शन, आन्द्र रसेल, मिसबाह उलहक, मोहम्मद इरफान, मोहम्मद समी छन् । लाहौर कलन्दर्समा क्रिस गेल छन् । डवेन ब्राभो, उमर अकमल लगायतले खेल्नेछन् । यासिर साहको नाम अझै पेन्डिङ छन् ।
पेशावर जाल्मीले शाहिद अफि्रदी, डरेन सामी, मोहम्मद हफीज, क्रिस जोर्डन छन् भने क्वेटा ग्लाडिएटर्समा पाकिस्तानमा निकै लोकप्रिय केभिन पिटरसन छन् । साथै विकट किर सरफराज अहमद, अनवर अली र जेसन होल्डर पनि छन् ।
यद्यपि आईपीएलसँग पाकिस्तान सुपर लिगको खेल र बजेटको कुनै तुलना हुँदैन । पीएसएलको प्राइस मनी १ अर्ब डलर छ भने आईपीएलको ६ अर्ब डलर छ ।
पीएसएलमा शाहिद अफ्रिदी र शेन वाट्सनको मूल्य २ लाख डलर छ भने आईपीएलमा तुलना गर्ने हो भने विराट कोहलीको मूल्य २२. ५ लाख डलर छ ।
सुरक्षाका कारण पाकिस्तान सुपर लिगको कुनै पनि खेल पाकिस्तानमा खेलिने छैन ।
बीबीसीको सहयोगमा 