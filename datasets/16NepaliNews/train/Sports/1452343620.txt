
﻿
२५ पुस, काठमाडौं । हालै विवादमा आएका विस्फोटक ब्याट्सम्यान क्रिस गेल र टी-२० कप्तान डरेन सामी २०१५-१६ को सिजनका लागि वेष्ट इण्डिज क्रिकेट बोर्डको अनुवन्धित खेलाडीको सूचीबाट बाहिर भएका छन् ।
अलराउण्डर डवेन ब्राभो र आन्द्रे रसेल पनि अनुवन्धित खेलाडीको सूचीमा परेनन् । समीले गत नोभेम्बरमा श्रीलंकाविरुद्ध अन्तिम टी-२० खेलेको थियो । रेसलले श्रीलंकाविरुद्ध खेलेको थियो ।
यो सूचीमा स्पिनर सुलेमान बेन र ब्याट्म्यान शिवनारायण चन्द्रपल पनि परेका छैनन् ।
वेष्ट इण्डिज क्रिकेट बोर्डले अक्टोबर १, २०१५ देखि सेप्टेम्बर ३०, २०१५ सम्मका लागि सात ब्याट्सम्यानसहितका १५ खेलाडीलाई अनुवन्धित गरेको छ । जसमा जर्मेन ब्लाकवुड, लियोन जोनसन जस्ता नयाँ खेलाडीलाई स्थान दिइएको छ ।
लेग स्पिनर देवेन्द्र विश, शानन गेबि्रयल र शेल्डर कटरेल भने सूचीमा अटाएका छन् ।