
﻿
१५ फागुन, काठमाडौं । एसिया कपमा भारतले चिरप्रतिद्वन्द्वी पाकिस्तानलाई ८३ रनमा अलआउट गरेको छ ।
शेरे बंगला स्टेडियम मिरपुरमा टस हारेर ब्याटिङको निम्तो पाएको पाकिस्तान १७.३ ओभरमा ८३ रन जोडदा अलआउट भयो ।
उसको सुरुवात नै राम्रो हुन सकेन । पाकिस्तानले आठौं ओभरमा नै ६ विकेट गुमाइसकेको थियो । भारतले कुनै पनि टी-२० आईमा सुरुवाति १० ओभरमा ६ वा सो भन्दा बढी विकेट लिएको यो पहिलो पटक हो ।
पाकिस्तानका लागि सर्फराज अहमदले सर्वाधिक २५ रन बनाए । खुर्राम मन्जोरले १० रन जोडे । अन्य ब्याट्सम्यानले दोहोरो अंक नै जोड्न सकेनन् ।
भारतका हार्दिक पाण्डेयले ३ विकेट लिए भने रविन्द्र जडेजाले २ र आशिष नेहरा, जसपि्रत र युवराज सिंहले १-१ विकेट लिए ।