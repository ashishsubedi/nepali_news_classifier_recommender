
﻿काठमाडौं । थेम्स इन्टरनेशनल कलेजको आयोजनामा दोस्रो ‘थेम्स अन्तर कलेज टि–२० क्रिकेट प्रतियोगिता’ हुने भएको छ ।
प्रतियोगितामा दुई इभेन्ट समावेश हुने आयोजकले जनाएको छ । बीआईएमतर्फ ५ तथा बीबीएतर्फ विभिन्न १६ कलेजको सहभागिता रहेको आयोजकले जनाएको छ । गतवर्ष प्रतियोगिता जितेका कारण यसवर्ष दुई विधा आयोजना गर्नु परेको प्रतियोगिताको संयोजक श्रीजल ढुङ्गानाले बताए ।
लिगकम नकआउटका आधारमा हुने प्रतियोगिताका सबै खेल सैनिक महाविद्यालय भक्तपुरको खेल मैदानमा हुनेछ । वैशाख २८ गतेबाट सुरु हुने प्रतियोगिता जेठ ९ गते सकिने छ । प्रतियोगिता समापन गर्न करिब १२ लाख खर्च हुने आयोजकले अनुमान गरेको छ ।
प्रतियोगिताको पहिलो खेलमा किस्ट कलेज र शंकरदेव क्याम्पसबीच खेल हुने आयोजकले जनाएको छ ।