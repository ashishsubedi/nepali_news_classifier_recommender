
﻿
२८ पुस, काठमाडौं । बार्सिलोनाका अर्जेन्टिनी स्टार लिओनल मेस्सीले पाँचौं पटक फिफा बालोन डि’ओर जिते । तर, ३० देशका कप्तानले उनलाई भोट नदिएको पाइएको छ ।
डेलिमेलका अनुसार जर्मनीका कप्तान बास्टियन स्वाइन्स्टाइगर, कोलम्बियाका जेम्स रोडि्रग्वेजले मेस्सीलाई भोट दिएका छैनन् । रोडि्रग्वेजले आफ्नै क्लब रियल मडि्रडका रोनाल्डो, करिम बेन्जिमा र ग्यारेथ बेललाई मत दिएका छन् ।
यस्तै स्वाइन्स्टाइगरले नुयोर र मुलरलाई मत दिएका छन् । उनको तेस्रो मत भने नेयमारले पाएका छन् । पोल्याण्डका कप्तान रोबर्ट लेभान्डोस्कीले पनि मेस्सीलाई मत नदिएको पाइएको छ । उनले नुयोर, भिडाल र मुलरलाई मत दिएका छन् ।
उरुग्वेका डिएगो गोडिन, न्यूजिल्याण्डका क्रिस वुडले पनि मेस्सीलाई मत दिएका छैनन् । यसैगरी पोर्चुगलका क्रिष्टियानो रोनाल्डोले भने आफैंलाई मत नदिएको पाइएको छ । उनले रियल मडि्रडका बेन्जिमा, रोडि्रग्वेज र बेललाई मत दिएका छन् ।