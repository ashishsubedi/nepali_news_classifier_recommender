
﻿काठमाडौं- संयोग शाही र प्रतिमा शेर्पा हिमालयन बैंक कप गल्फ च्याम्पियन भएका छन्। सोमबार रोयल नेपाल गल्फ कोर्समा सम्पन्न प्रतियोगितामा पुरुषतर्फ विजेता भएका संयोगले ३६ अंक बटुलेका थिए। स्टेबलफोर्ड ३/४ ह्यान्डिक्यापका आधारमा भएको स्पर्धामा संयोगभन्दा एक अंकले पछि परेका पूर्णमान शाक्य दोस्रो भए। २९ अंक जोडेका विवेक राणाले तेस्रो भएका थिए। विवेकले प्रतियोगितामा वेस्ट ग्रसको ट्रफी पनि जिते। महिलातर्फकी विजेता प्रतिमाले ३५ अंक जोडेकी थिइन्। ३२ अंकसहित सविता राई दोस्रो भइन्।