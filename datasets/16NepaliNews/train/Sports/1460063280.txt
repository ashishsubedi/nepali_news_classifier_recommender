
﻿२५ चैत, झापा । मनाङ–मर्स्याङ्दी क्लबलाई पराजित गर्दै नेपाल आर्मी झापा गोल्डकपको फाइनल प्रवेश गरेको छ ।
बिर्तामोडस्थित डोमलाल राजवंशी रङ्गशालामा भएको अन्तिम सेमिफाइनलमा मनालाई १–० ले पराजित गर्दै आर्मी फाइनलमा प्रवेश गरेको हो । आर्मीले उपाधिका लागि झापा ११ सँग शनिबार प्रतिष्पर्धा गर्नेछ ।
खेल सुरु भएको ११ मिनेटमा अमित गुरुङले फ्रि किकमार्फत गरेको गोल नै आर्मीको जितमा निर्णायक गोल बन्यो ।
मोफसलकै सर्वाधिक पुरस्कार राशिको प्रतियोगिताको विजेताले छ लाख र उपविजेताले तीन लाख पाउनेछ । रासस