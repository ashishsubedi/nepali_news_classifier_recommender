
﻿
२७ फागुन, काठमाडौं । भारत सरकारले सुरक्षाको पूर्ण ग्यारेन्टी गरेमात्र आफ्नो क्रिकेट टिमले टी-२० विश्वकप खेल्ने पाकिस्ताले बताएको छ ।
एउटै समूहमा रहेका भारत र पाकिस्तानको खेल मार्च १९ मा छ । जुन खेललाई धर्मशालाबाट कोलकत्तामा सारिएको छ ।
तर, पाकिस्तानका गृहमन्त्री चौधरी निसारले भनेका छन्, ‘क्रिकेट धम्कीको छायाँमा कसरी हुनसक्छ ? धम्की खासगरी पाकिस्तानको टिमलाई छ । यस्तो माहोलमा टिमले कसरी राम्रो खेल्न सक्छ ?’
भारत सरकारले सुरक्षाको ग्यारेन्टी दिनु पर्ने भन्दै उनले भने, ‘यदि यस्तो ग्यारेन्टी नभए टिम भारत जाँदैन ।’