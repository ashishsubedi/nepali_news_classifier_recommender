
﻿
१८ भदौ, काठमाडौं । म्यानचेष्टर सिटीले च्याम्पियन्स लिग २०१६/१७ का लागि टोली घोषणा गरेको छ । तर, प्रशिक्षक पेप ग्वार्डिओलाले मिडफिल्डर याया टोरेलाई टोलीमा राखेका छैनन् ।
सिटीले समूह चरणपछि तीन खेलाडी परिर्वतन गर्न सक्छ । तर, ३३ वर्षे टोरले कम्तिमा समूह चरणमा बार्सिलोना, सेल्टिक र बोरुसिया मान्चाङ्लेबाखविरुद्धको खेल गुमाउनेछन् ।
उनी २०१० मा बार्सिलोनाबाट सिटी आएका थिए र त्यसयता टोलीको मुख्य सदस्य रहँदै आए । तर, उनलाई बार्सिलोनाबाट बेच्ने ग्वार्डिओला सिटीमा नयाँ प्रशिक्षक बनेर आएपछि उनको भविश्य अनौलमा परेको आशंका गरिएको छ ।
उनले यो सिजन एक मात्र खेल खेलेका छन् । च्याम्पियन्स लिग प्ले आफको दोस्रो लेगमा उनले खेलेका थिए, जुन खेलमा सिटीले बुचरेस्टलाई ५-० ले हराएको थियो ।