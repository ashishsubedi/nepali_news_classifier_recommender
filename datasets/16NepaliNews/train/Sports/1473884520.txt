
﻿
२९ भदौ, काठमाडौं । फ्रान्सेली च्याम्पियन पेरिस सेन्ट जर्मेन (पीएसजी)ले नेयमारसमक्ष राखेको प्रस्ताव सार्वजनिक भएको छ । जस अनुसार उनलाई कर नलाग्ने गरी आकर्षक तलबका साथै प्राइभेट जेट र चेन होटल पनि छ ।
नेयमारका एजेन्टका अनुसार समर ट्रान्सफरको समयमा पीएसजीका मालिक र नेयमारबीच दुई पटक भेट भएको थियो । र, १६० मिलियन पाउण्डको ट्रान्सफरबारे कुरा भएको थियो ।
तर, बार्सिलोनाका ब्राजिलियन स्ट्राइकर नेयमारले विश्वकै सबैभन्दा महंगो फुटबलर बन्ने प्रस्ताव अस्वीकार गरेका छन् । र, नाउ क्याम्पमै बस्ने निर्णयमा पुगेका छन् ।
पीएसजीका मालिक कतारी करोडपतिले कुनै पनि सर्तमा नेयमारलाई क्लबमा भित्र्याउन चाहेका थिए । र, प्राइभेट जेट र चेन होटलको प्रस्ताव समेत राखेका थिए ।
तर, पीएसजीसँगै म्यानेचष्टर युनाइटेडको प्रस्ताव अस्वीकार गरेका नेयमारले बार्सिलोनासँग ५ वर्षे सम्झौता गरेका छन् । उनी बार्सिलोना क्लब र शहरमै खुसी रहेको उनका एजेन्टले बताए ।