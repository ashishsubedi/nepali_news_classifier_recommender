
﻿
नयाँ दिल्ली । भारतीय क्रिकेटर रवीन्द्र जडेजाले आइतबार धुमधामसँग बिहे गरेका छन् । उनको विवाहमा कानून उल्लंघन गर्दै बन्दुक पड्काइएको विषयमा विवाद उब्जेको छ ।
भारतीय सञ्चारमाध्यमहरुका अनुसार बिवाहको उत्सव मनाउने क्रममा जन्तिले लगातार फायरिङ गरेका थिए । फायरिङ गर्नेहरुलाई कसैले सम्झाएनन्, बरु हौसला बढाए ।
जडेजा बेहुलाका रुपमा घोडामा सवार गएर बेहुलीको घर गएका थिए । उनी पछाडि जन्तिको लावालस्कर थियो । अचानक नजिकैबाट भएको फायरिङले जडेजा पनि तर्सिए । तर, जन्तिबाट हवाई फायरिङ भएको थाहा पाएपछि उनी हाँसे ।
जडेजाको विवाह राजकोटका एक व्यापारीकी छोरी रीवा सोलान्कीसँग भएको छ । लोधिका पुलिस स्टेसनका पिएसआई महेन्द्र सिंह राणाले जडेजाको विहेमा फायरिङ भएको सुचना आएको बताए । राणाका अनुसार यदी बन्दुक लाइसेन्सबाला हो भने पनि आफ्नो बचाउका लागि मात्रै पड्काउन सकिन्छ । अन्यथा ३ वर्षको सजय हुन सक्छ ।