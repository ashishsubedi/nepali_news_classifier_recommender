
﻿युरोकप २०१६ का लागि घोषणा गरिएको बेल्जियमको राष्ट्रिय टोलीमा रहेका २३ खेलाडीमध्ये १२ जना इंग्लिस प्रिमियर लिग खेलिरहेका खेलाडी छन् । इंग्लिस क्लब लिभरपुल र टोटनह्यामबाट व्यावसायिक खेल खेलिरहेका तीन–तीन खेलाडीले राष्ट्रिय टोलीमा स्थान बनाएका छन् । यस्तै, म्यानचेस्टर सिटी र चेल्सीमा आबद्ध दुई–दुई खेलाडी पनि बेल्जियमको टोलीमा छन् । एक–एक खेलाडी एभर्टन र म्यानचेस्टर युनाइटेडका छन् । म्यानचेस्टर सिटीबाट खेल्दै आएका भिसेन्ट कोम्पनी चोटका कारण टोलीमा छैनन् । नत्र प्रिमियर लिग खेल्ने खेलाडीको संख्या १३ हुने पक्का थियो ।
युरोकप २०१६ मा बेल्जियम समूह ‘ई’मा छ । बेल्जियमसँग समूहमा इटाली, आयरल्यान्ड र स्विडेन छन् । बेल्जियमले पहिलो खेल इटालीसँग १३ जुनमा खेल्नेछ । १८ जुनमा आरल्यान्डसँग दोस्रो खेल खेल्ने बेल्जियमले समूह चरणको अन्तिम खेल २२ जुनमा स्विडेनविरुद्ध खेल्नेछ ।को–को छन् टोलीमा ?
गोलकिपर : थिबाउट कोर्टाेइस (चेल्सी), सिमोन मिग्नोलेट (लिभरपुल),  जित फ्रान्कोइस गिलेट (मेचेलेलेन)
डिफेन्डर : टोबी एल्डरविरेल्ड (टोटनह्याम), जान भेर्टाेंघेन (टोटनह्याम), थोमस भमर्माइलेन (बार्सिलोना), जासन डेनायर ( म्यानचेस्टर सिटी, लो–गालातासारे), जोर्डान लुकाकु (लोस्टेन्डे), थोमस मेउनियर (क्लब ब्रुगेस), लोउरेन्ट सिमन (मोन्टरियल इप्याक्ट), क्रिस्चियन कावासेले (जेन्क)
मिडफिल्डर : मोउसा डेम्बेले (टोटनह्याम), नाडिया नाइग्लोलान (रोमा), मारौनी फेलाइनी (म्यानचेस्टर युनाइटेड), एक्सेल विट्सेल (सेन्ट जेनिथ पिटर्सवर्ग), इडिन हजार्ड (चेल्सी), केभिन डे ब्रुइन (म्यानचेस्टर सिटी), ड्रिस मोर्टेन्स (नापोली), यानिक कारास्को (एट्लेटिको म्याड्रिड)
फरवार्ड : मिची बाट्सुएभी (मार्सेली), रोमेलु लुकाकु (एभर्टन), क्रिस्टियन बेन्टेके (लिभरपुल), डिभोक ओर्गी (लिभरपुल)