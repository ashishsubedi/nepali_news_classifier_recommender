
﻿बैंगलोर । सनराइजर्स हैदरावादलाई पराजित गर्दै रोयल च्यालेन्जर्स बैंग्लोरले इन्डियन प्रिमियर लिग (आईपीएल) क्रिकेटमा विजयी सुरुआत गरेको छ । आफ्नो पहिलो खेलमा मंगलबार राती बैंग्लोरले सनराइजर्स हैदरावादलाई ४५ रनले पराजित गर्दै सुखद सुरुआत गरेको हो ।
बैंगलोरस्थित कर्नाटक क्रिकेट एसोसियसनको स्टेडियममा बैंग्लोरले दिएको २ सय २८ रनको लक्ष्य पछ्याएको हैदरावादले पूरै २० ओभर खेल्दै ६ विकेटको क्षतिमा १ सय ८२ रन मात्रै जोड्न सक्यो । हैदरावादका कप्तान डेविड वार्नरले २५ बलमा ५८ रनको योगदान दिए पनि जित दिलाउन सकेनन् । त्यस्तै उसका आशिष रेड्डीले ३२, करण शर्माले २६ तथा इओन मोर्गानले अविजित २२ रन बनाए । बैंग्लोरका सेन वाट्सन र युजवेन्द्र चहलले समान दुई दुई विकेट लिए ।
यसअघि टस जितेर पहिले ब्याटिङ गरेको हैदरावादका एबीडी भिल्लिएर्स चम्किएपछि निर्धारित २० ओभर खेल्दै चार विकेटको क्षतिमा दुई सय २७ रनको उच्च योगफल तयार गरेको थियो । टोलीको उच्च योगफल बनाउने क्रममा डेभिल्लिएर्सले ४२ बलमा सात चौका र ६ छक्काको मद्दतमा ८२ रन जोडे । त्यस्तै कप्तान विराट कोहलीले ५१ बलमा ७ चौका र तीन छक्काको मद्दतमा ७५ रन बनाए । उसका शफ्रराज खानले ३५ रनमा अविजित रहे । हैदरावादका भुवनेश्वर कुमार र मुस्तफिजुर रहमानले समान दुई दुई विकेट लिए ।
आईपीएल अन्तर्गत आज राती कोलकातामा मुम्बई इन्डियन्स र कोलकाता नाइट राइडर्स भिड्दै छन् । एजेन्सी