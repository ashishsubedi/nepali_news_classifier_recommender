
﻿
नयाँदिल्ली/ भारतीय ब्याट्सम्यान युवराज सिंहले क्रिस गेलले सोमबार बनाएको कीर्तिमान तोड्ने बताएका छन् । गेलले अस्ट्रेलियन घरेलु क्रिकेट लिगअन्तर्गत मेलबर्नका लागि १२ बलमा अर्धशतक प्रहार गर्दै युवराजको कीर्तिमानसँग बराबरी
गरेका थिए ।
गेलले टी–२० अन्तर्राष्ट्रिय खेलमा कीर्तिमान बनाएपछि युवराजले ट्विट गर्दै भनेका छन्, ‘गेलले १२ बलमा अर्धशतक प्रहार गरेकोमा निराश छु । अब मैले १० बलमा अर्धशतक प्रहार गर्नुपर्ने हो ? अथवा एबी डी भिलियर्सले बनाउनुपर्ने हो ?’
गेलले बिग बास लिगमा १२ बलमा अर्धशतक प्रहार गर्ने क्रममा ७ छक्का र २ चौका प्रहार गरेका थिए । १७ बल खेलेर ५६ रनमा पेभिलियन फर्कंदा गेलको स्ट्राइक रेट ३२९.४१ थियो । ३६ वर्षीय ओपनिङ ब्याट्सम्यान गेलले टी–२० को अन्तर्राष्ट्रिय कीर्तिमानसँगै बिग बासमा पनि कीर्तिमान बनाए । उनले टिम लुडम्यान र क्रिस लाइनले १८ बलमा बनाएको कीर्तिमानलाई तोडेका हुन् ।
यसअघि युवराजले सन् २००७ को टी–२० विश्वकपमा छिटो अर्धशतकको कीर्तिमान बनाएका थिए । इंल्यान्डविरुद्ध १२ बलमा अर्धशतक प्रहार गर्ने क्रममा युवराजले स्टुवार्ड बोर्डको ओभरमा ६ छक्का प्रहार गरेका थिए ।