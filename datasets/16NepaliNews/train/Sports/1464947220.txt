
﻿एजेन्सी, पेरिस । फ्रान्समा हुने १५ औ सस्करणको युरोपियन च्याम्पियनसिप (युरोकप) मा सवैको आखा समूह सी मा पर्ने आँकलन गरिएको छ । विश्वकप विजेता जर्मनीदेखि पहिलोपटक युरोपियन च्याम्पियनसिपमा छनोट भएको नर्दन आयरल्यान्ड टोली यस समूहमा सहभागी छन् । त्यसैले यस समुह युरोकपकै हेर्न लाएक समुह समेत मानिएको छ । १२ जुनमा पोल्याण्ड र नर्दन आयरल्याण्डबिचको खेलसंगै समुह सी को खेलहरु सुरु हुने छ ।

यससमूहमा विश्व बिजेता जर्मनी, युक्रेन, पोल्याण्ड र नर्दन आयरल्याण्ड छन् । तर, यस समुहमा जर्मन अघिल्ला चरणमा पुग्ने र उपाधिका दाबेदार टोलि मानिएको छ । यस्तै यसअघिको युरो आयोजक दुई टोली पोल्यान्ड र युक्रेन पनि यस समुहका दाबेदार टोलि हुन् । यता, यससमुहमा नर्दन आयरल्यान्ड सबैभन्दा कमजोर टोली मानिएको छ । तर, टोली पहिलोपटक युरोपियन च्याम्पियनसिपलाई छनोट भएको हो ।

अबको सात दिनपछि पेरिसस्थित स्टेड डी फ्रान्स रंगशालामा युरो कपको औपचारिक उद्घघाटन ’अन्डर डग’ को रुपमा हुने छ । हुने छ । यस्तोमा युरोकपको पहिलो खेल जुन १० मा आयोजक फ्रान्स र रोमानियाबिच प्रतिस्प्रधा हुने छ र, यस सस्करणको युरोकप आगमी जुन १० तारिखबाट सुरु भई जुलाई १० मा समापन हुने छ ।
यस समुहको इतिहास हेर्दा जर्मनी नै सबैभन्दा सक्षम टोलि हो । जर्मनीले नर्दन आयरल्यान्डविरुद्ध ८ खेल जितेको छ भने ४ बराबरी र २ खेलमा हार बेहोरेको छ। त्यस्तै पोल्यान्डसँग एक १ खेल हारेको जर्मनीले १३ खेल जितेको छ भने ६ खेल बराबरी खेलेको छ । युक्रेनले अहिलेसम्म जर्मनीलाई हराउन सकेको छैन । अहिलेसम्म ५ खेलमा २ खेल गुमाएको युक्रेनले जर्मनीलाई ३ खेलमा बराबरीमा रोकेको छ ।
यस्तै युक्रेनले पोल्यान्डविरुद्ध ३ खेल जित्दा दुई खेल बराबरी र दुई खेलमा हार पाएको छ । नर्दन आयरल्यान्डसँग अहिलेसम्म युक्रेनले दुई खेलमा जित र त्यति नै खेलमा बराबरी गरेको छ । तर, नदर्न आयरल्यान्डसँग पोल्यान्डको इतिहास कमजोर छ । नदर्न आयरल्यान्डसँग ४ खेलमा हार बेहोरेको पोल्याण्डले ३ खेल जितेको छ र २ खेलमा बराबरी गरेको छ ।
यस युरोकप पहिलेको तुलनामा केहि फरक हुने छ । किनकि यूरोकपको यस सस्करणमा पहिलोपटक २४ टोलीले प्रतिस्प्रधा गर्न लागेका छन् । जसलाई युरोपियन फुटबल एसोसिएसन (यूएफा) ले ६ समुहमा बिभाजन गरेको छ । सन् १९९६ बाट सुरु भएको युरोकपका अघिल्ला सस्करणमा १६ टिम रहदै आएको थियो ।जर्मनी 

यसपटकको युरोकपमा जर्मनी त्यस्तो टोली हुनेछ जो समूह चरण पार गर्ने मात्र होइन उपाधिकै दाबेदारको रुपमा हुने छ । विश्व बरियतामा चौथो स्थानमा रहेको जर्मनीले सन् १९७२, १९८० र १९९६ गरी तीनपटक युरोकपको उपाधि उचालेको छ । त्यस्तै जर्मनी १९८४, २००० र २००४ मा समूह चरण पार गर्न सकेको थिएन ।
युरोकप सफल टोलि मानिने जर्मनीले पछिल्ला समय भने उत्कृष्ट प्रदर्शन गर्न सकिरहेको छैन । तर, जर्मनीसँग क्षमतावान खेलाडीको सूची अन्य राष्ट्रको तुलनामा निकै बढी छ । जसको कारण जर्मनीले जुनसुकै टोलीलाई पराजित गर्न सक्छ । जर्मनीले पहिलो खेल युक्रेनसंग खेल्ने छ ।
प्रशिक्षक जोचिम लोउको नेतृत्वमा रहने जर्मनीको म्यानुयल नुयुर जस्ता चर्चित गोल किपरले पोस्ट सम्हाल्ने छन् । त्यस्तै टोनी क्रुज, मेसुट ओजिल, जुनियन ड्राक्सलेर, थोमस मुलर, मारियो गोट्जे, आन्दे्र सुरल जस्ता आक्रामक खेलाडीको साथ रहने पक्का छ । यस्तोमा लामो समयदेखि जर्मनीको प्रशिक्षक रहेका जोचिम लोउले हरेक खेलमा खेलाडी परिवर्तन गर्ने सम्भावना रेको छ । किनकि यी सबै खेलाडी एकैपटक मैदान ओर्लने सम्भावना कम छ ।
यस पटक जर्मनी टोलीमा मार्को रिउसले धेरैको ध्यान तान्ने सम्भावना थियो । तर, बोरुसिया डर्टमन्डका लागी यो सिजन २३ गोल गरिसकेका रिउस अन्तिम समयमा चोटका कारण टोलीमा अटाएनन । त्यसैले पनि रिउसको उपस्थिति नहुदा जर्मन फ्यानलाई केहि नराम्रो पर्न सक्छ । रिउसले चोटकै कारण २०१४ को विश्वकप पनि गुमाएका थिए ।
जर्मनी टोलि 
प्रशिक्षण – जोचिम लोउ
गोलकिपर – म्यानुयल नुयुर, ब्रेण्ड लेनो, मार्क आन्द्रेटेर स्टेगेन
डिफेन्डर – जेरोमे बोटाङ, इम्रे केन, जोनास हेक्टर,बेनेडिक्ट होवेडेस,मेट हुमेल्स शकोड्रन मुस्ताफी, एन्टोनियो रुएडिगेर
मिडफिल्डर – टोनी क्रुज, मेसुट ओजिल, जुलियन ड्राक्सलेर, सामी केडेरिया, जोशुआ किम्मिच, लुकास पोडोलोस्की, आन्दे्र सुरल, बस्टियन स्वाइन्सटाइगर, जुलियन विगल
फरवार्ड – थोमस मुलर, मारियो गोट्जे, मारियो गोमेज, लेरओय सने
पोल्याण्ड

अघिल्लो युरोकपको दुई आयोजक आयोजक मध्ये पोल्याण्ड पनि एक हो र पोल्याण्ड यस समुहका दाबेदार टोलि हुन् । फिफा बरियताको २७ औ स्थानको पोल्याण्डलाई जर्मनीपछि समुह चरण पुग्ने टोलीको रुपमा हेरिएको छ । पोल्याण्डले पहिलोपटक २००८ को युरोकप खेलेको थियो भने अघिल्लो सस्करणमा आयोजकको हिसाबले सिधै छनोट भएको थियो । त्यसैले पोल्याण्डले लगातार तेस्रोपटक युरोकपमा स्थान बनाएको हो ।
तर, पोल्याण्डको इतिहास त्यति सुखद छैन । यसअघिको दुई प्रतियोगितामा पोल्याण्ड समूह चरणबाटै बाहिरिएको थियो । यसपटक भने पोल्याण्डले इतिहास बिर्साउने खेल खेल्ने सबैले अपेक्षा गरेको छ । उसले छनोट चरणमा ३३ गोल गरेको थियो । त्यस्तै पोल्याण्डको अन्तर्राष्ट्रिय फुटबलमा पाएको सबैभन्दा ठूलो सफलता १९७४ र १९८२ को विश्वकपमा तेस्रो स्थान हात पार्नु हो ।
यसपटक पोल्यान्डको मुख्य हतियार स्ट्राइकर रोबर्ट लेवान्डोवस्की हुन् । उनले बायर्न म्युनिखमा सनसनी प्रदर्शन गर्दै आएका छन् । सबै प्रतियोगितामा गरी उनले यो सिजन ४२ गोल गरिसकेका छन्। युरो २०१६ को छनोटक्रममा उनले १३ गोल गरेका थिए । ३४ गोल गरिसकेका उनी पोल्यान्डका लागि सबैभन्दा बढी गोल गर्ने खेलाडी पनि हुन् ।
पोल्याण्ड टिम
प्रशिक्षक – एडम नवाल्क
गोलकिपर – लुकस्ज फबियनस्की, वोजचिएच सज्चन्य, अर्टुर वोर्क
डिफेन्डर – थिएगो चिओनिक, कमिल ग्लिक, अर्टुर जेडरेज, माइकल पज्डान,लुकस्ज पिस्जचेक,बर्टोस सलामोन, जुकुब वावारिनक
मिडफिल्डर – जकुब ब्लास्जेकोवास्की, कमिल ग्रोसिकी, टोमसज जोड़लोविक, बर्टोस कपुस्टक,ग्रजगोर्ज क्रयचोविक, करोल लिनेत्टी, स्लावोमिर,पेजव्सको,फिलिप स्टारज्यन्सकी,पिओट्र जिलिन्सकी
फरवार्ड – रोबर्ट लेवान्डोवस्की, अर्कड़उस्ज मिलिक, मरिउज स्टेपिन्सकी
युक्रेन 

समुह सी मा युक्रेन पनि समुह चरण पार गर्ने टोलीको रुपमा हेरिएको छ । तर, युक्रेनले भने यो पटक छनोटकै लागि निकै संघर्ष गर्नुपरेको थियो । छनोटमा समूहको तेस्रो स्थानको युक्रेनले स्लोभानियालाई प्लेअफमा हराउँदै फ्रान्सको यात्रा तय गरेको हो ।
अघिल्ला सस्करणको युरोकप आयोजक युक्रेन पहिलोपटक छनोट चरण पार गरेर युरोपियन च्याम्पियनसिप खेल्न लागेको हो । चार वर्षअघि सहआयोजकका नाताले टोलीले स्वतः प्रतिस्पर्धाको मौका पाएको थियो ।
युक्रेनले छनोट प्रतियोगितामा ३ हार, २ बराबरी र ७ खेलमा जित निकालेको थियो । सन २००६ मा जर्मनी विश्वकपको क्वार्टरफाइनलमा पुग्नु नै युक्रेनले अन्तर्रा्ष्ट्रिय प्रतियोगितामा पाएको सबैभन्दा ठूलो सफलता हो ।
युक्रेनको टिम 
प्रशिक्षक – म्यखाल्यो फोमेन्को
गोलकिपर – अन्ड्रिय प्याटोभ, डेन्यास बोयको,म्याकटा शेभ्चेन्को
डिफेन्डर – येभेन खाचेरिडी, बोह्डन बुटको, अर्टेम फेडडेटस्कि, ओलेक्जेन्ड्रा कराभैभ, ओलेक्जेन्ड्रा कुचेर, यारोस्लभ राक्यटिस्की
मिडफिल्डर – सेर्हीय रिबल्का, डेनीस गर्माश, सेर्हीय स्याड्रोचुक, अन्द्रिय यार्मोलेनेको,येभेन कोनोप्यानका , रुस्लान रोटन, टारस स्टेपनएको, भिक्टोर कोभालेन्को, अनातोलीय तुमोसचुक, ओलेकसान्ड्र जिÞन्चेन्को
फरवार्ड – रोमन जुजुल्या, प्यल्यप बुडभ्सकी, येभेन लेलेज्युभ
नर्दन आयरल्यान्ड

फ्रान्स युरोकपमा डेब्यु गर्ने टोलिमध्ये नर्दन आयरल्यान्ड पनि एक हो र यस समुहमा नर्दन आयरल्यान्डलाई सबैभन्दा कमजोर टोली मानिएको छ । तर, रोमानिया, हंगेरी, फिनल्यान्ड, फारोइ, आइसल्यान्ड र ग्रिससम्मिलित समूहबाट नदर्न आयरल्यान्ड छनोट हुन सफल भएको हो ।
त्यसैले माइकल ओनिलको प्रशिक्षणमा रहेको नर्दन आयरल्यान्ड ’अन्डर डग’ को रुपमा हुने छ । नर्दन आयरल्यान्डले छनोट चरणमा ६ जित, एक हार र तीन बराबरी गर्दै नदर्न आयरल्यान्डले युरोको फाइनलमा चरणमा स्थान पक्का गरेको हो । यस टोलीले सन १९८६ विश्वकपपछि ठूलो प्रतियोगितामा पहिलोपटक भाग लिन सफल भएको हो । सन् १९५८ विश्वकप फाइनलको अन्तिम ८ मा पुग्नु नै नर्दन आयरल्यान्डको सबैभन्दा ठूलो सफलता हो ।
नर्दन आयरल्यान्ड टिम 
प्रशिक्षक – माइकल ओनिल
गोलकिपर – अलन मन्नुस, माइकल म्याकग्रोभन रोय क्यारोल
डिफेन्डर – क्यारिग क्याटकार्ट, जोन्नाथ इभानस गारेथ म्यकुले,लुके म्याकलफ ,कोर्नर म्याकलौघिन, ली होडसोन, अरोन हुगेस,प्याट्रिक म्याकनिर,कृष् बैर्ड
मिडफिल्डर – स्टेभन डेविस, ओलिभर नोर्वूड, कोर्री इभान्स, शेन फेर्गुसन, स्टुवार्ड डालास, निल म्याकगिन जेमी वार्ड
फरवार्ड – क्यली लाफ्फेर्टी, कोनोर वासिंगटन, जोश मगेंनिस, विल ग्रिग
समुह सिको खेल तालिका 
जुन १२ – पोल्याण्डविरुद्ध नर्दन आयरल्यान्ड
जुन १२ – युक्रेनविरुद्ध जर्मनी
जुन १६ – युक्रेनबिरुद नर्दन आयरल्यान्ड
जुन १६ –जर्मनीविरुद्ध पोल्याण्ड
जुन २१ – पोल्याण्डविरुद्ध युक्रेन
जुन २१ – नर्दन आयरल्यान्डविरुद्ध जर्मनी