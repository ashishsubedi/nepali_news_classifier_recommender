
﻿ चलचित्र, लोकगित, पपगित, आधुनिक गित, नृत्य र हांस्यब्यग्यको क्षेत्रमा सुपरिचित डेड दर्जन नेपाली कलाकार दोहामा उत्रिएका छन । अप्रिल १५ तारिक कतार एयरको बिमानबाट दिनको ३ बजे उत्रिएका कलाकारहरुमा चर्चित गायक राजेश पायल राई , नायिकाहरु  प्रियङ्का कार्की र सुष्मा कार्की, गायिकाहरु ईन्दिरा जोशी र सिमा संग्रौला, हास्य कलाकार विल्सम विक्रम राई (तक्मे बुढा), मिस नेपाल तथा नायिका माल्भिका सुब्बा, भोजपुरी र मैथिली नृत्यकार डोली सरकार  र गायिका सुनिता शाह, भोजपुरी मैथिली र हिन्दी गायक आभाष लाभ , लोकदोहोरी गायक मिलन लामा र गायिका चन्दा अर्याल , नृत्य निर्देशक  मोडल तथा नृत्यकार शंकर बिसी र नृत्यकार रश्मी तामाङ्ग छन ।

नेपाली चलचित्र क्षेत्रमा बिगत अढाई दशक देखि एकछत्र राज गर्दै आइरहेका महानायक राजेश हमाल अघिल्लो दिननै कतार आइसकेका छन ।आगामी १७ अप्रिल शुक्रबार सनैयाको ग्रयाण्ड मल नजिक रहेको वेस्टइन्ड पार्कमा आयोजना हुन गइरहेको नेपाली नयां बर्ष धमाकामा आफ्नो प्रस्तुती सुपर स्टार नेपाली कलाकारहरुको जम्बो टोली कतार आइपुगेको हो । उनिहरुलाई बक्स अफ ईभेन्ट कम्पनीले प्रस्तुत गर्न लागेको नेपाली नयां बर्ष धमाका कार्यक्रममा आ आफ्नो प्रस्तुती पस्कंदै कतारमा श्रमरत नेपालीलाई मनोरन्जन प्रदान गर्न कतार झिकाएको हो । जुन कार्यक्रमलाई अल जमान एक्सचेन्ज र भिजन गुप्रले आयोजना गरेका हुन । कार्यक्रम १७ तारिख शुक्रबारका दिन दिउसो ४ : ३० बजेबाट शुरु हुने र दर्शक प्रबेशका लागी २ बजेबाट नै प्रवेश खुल्ला गरिने आयोजकले जनाएको छ ।  
