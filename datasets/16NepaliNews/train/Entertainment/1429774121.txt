
﻿डिम्बाशयको क्यान्सर भएपछि चलचित्रबाट अलग भएकी अभिनेत्री मनीषा कोइराला फेरी चलचित्र क्षेत्रमा फर्किएकी छन् । ४४ वर्षीया मनिषाले चलचित्र तमिल-कन्नड चलचित्र & गेम& को सुटिङ सुरु गरेकी हुन्। उनले सुटिङ अगाडि नै आफ्नो लुक मिडियामार्फत सार्वजनिक गरेकी छन्। मनीषाले आफ्नो ट्विटरमा तस्बिर सेयर गर्दै बैंगलोरमा & गेम& को सुटिङका लागि भनेर तस्विरमा लेखेकी छन्। 

तस्विरमा उनी निक्कै हर्षित मुद्रामा देखा परेकी छन्। एएमआर रमेशद्धारा निर्देशित चलचित्र गेममा मनीषासँगै अर्जुन सरजाको पनि मुख्य अभिनय रहने छ। मनीषा र अर्जुनको यो दोस्रो चलचित्र हो। अर्जुनले यसअघि चलचित्र मुधालवनमा मनीषासँगै काम गरिसकेका थिए।
