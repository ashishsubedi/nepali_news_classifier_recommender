
﻿नेपाली चलचित्रमा थुप्रै यस्ता कलाकार छन् जसले आफ्नो प्रेमलाई सफल बनाएका छन् । उनीहरुको प्रेम बिहेमा परिणत भएको छ । प्रेम दिवसको अवसर पारेर हामीले यस्ता कलाकारको प्रेम प्रसंग स्मरण गरेका छौं, जसको सम्बन्ध बिबाहसम्म पुग्यो ।

निखिल उप्रेती र संचिता लुइटेलः नायक निखिल उप्रेतीले दोश्रो बिबाहका रुपमा नायिका संचिता लुइटेलसँग बिबाह गरेका हुन् ।  माया त माया हो  चलचित्रको छायांकनको समयमा जोडेको प्रेमलाई दुवैको पहिलो घरबारले छेकेन । दोश्रो बिहे गरेका कारण निखिलले केही समय तनाव त झेले पनि उनले आफ्नो प्रेमलाई बिहेमा परिणत गरे । निखिल र संचिताको पहिलो बिबाह पनि प्रेम बिबाह नै थियो तर, उनीहरुले त्यसलाई टिकाउन सकेनन् र दोस्रो बिबाह गरे ।
