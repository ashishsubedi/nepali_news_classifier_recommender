
﻿नायक राजेश हमाल र उनले ‘शकुन्तला’ मा निर्वाह गरेको महिला गेटअपको यतिबेला चर्चा छ । ‘बागमती’ मा एक्सन अवतारमा देखिएका राजेशको ‘शकुन्तला’ लुक्समा आकाश–पातल फरक देखिन्छ ।
हालै ‘बागमती’ को प्रचारात्मक कार्यक्रममा सँगै भेटिएका शिव श्रेष्ठले पनि राजेशको उक्त गेटअपलाई लिएर ठट्टा गरे । महिला भेषमा ‘शकुन्तला’ को सुटिंग गरिरहेका राजेशलाई शिवले भने, ‘कृपया, ‘शकुन्तला’ को सेटमा भुवन केसीलाई नबोलाउनुस् है ।’
शकुन्तलाको सेटमा महिला भेषमा राजेश हमाल
प्रतिउत्तरमा राजेशले लामो हाँसो हाँस्दै भने, ‘हो, त्यहि त फेरि भुवन मेरो पछि लाग्यो भने ?’ भुवन, शिव र राजेश एकै समयका सफल नायक मात्रै नभई छेडखानी चल्ने साथीहरु पनि हुन् । शिवले भुवनको महिला आशक्तिको स्वभावलाई लिएर उक्त व्यंग्य कसेका थिए । जसलाई राजेशले पनि स्वादिलो माने ।