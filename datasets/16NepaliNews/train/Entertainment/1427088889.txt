
﻿कलकत्ताको एक कम्पनीले अभिनेत्री शिल्पा शेट्टीले ठगी गरेको भन्दै प्रहरीमा मुद्दा दर्ता गराएको छ । प्रहरीले जनाए अनुसार शिल्पाद्धारा सञ्चालित कम्पनिले एम के मिडिया प्रालिलाई नौ करोड रुपैयाँ ठगेको दावी गरिएको छ । एम के मीडिया प्रालिका अतिरिक्त निर्देशक देबाशीष गुहाले शिल्पाको कम्पनि बिरुद्ध मुद्दा दर्ता गराएका थिए । शिल्पाको कम्पनि एजेन्शियल स्पोर्टस् एण्ड मिडिया प्रालि, शिल्पा र रितु सुदन कुन्द्राको वारेमा प्रहरीले अनुसन्धान सुरु गरेको छ ।

प्रहरी उप-आयुक्त मुरलीधरका अनुसार विश्वासघात, जर्बजस्ती असुली धम्कि दिएको भन्दै शिल्पा र उनको कम्पनि बिरुद्ध उजुरी परेको छ । उजुरीमा उल्लेख भए अनुसार शिल्पा र उनको कम्पनिले एम के मीडियालाई दुई वर्षमा नौ करोड रुपैयाँ क्षतिपुर्ति दिने वाचा गरेका थिए । उक्त कम्पनिले ३० लाख सेयर आवेदन गरेकोमा पछि फर्जि भएको पुष्टि भएको थियो ।
