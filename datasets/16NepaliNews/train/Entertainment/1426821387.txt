
﻿संगीतकार चेतन सापकोटाले चलचित्र निर्माण गर्ने भएका छन् । चेतनले भाग सानी भाग चलचित्र निर्माण गर्न लागेका हुन् । १०० भन्दा बढी चलचित्रमा संगीत गरिसकेका चेतनले  आज काठमाडौँमा एक कार्यक्रमको आयोजना गरि चलचित्र निर्माण गर्ने घोषणा गरेका हुन् । 

चलचित्र भाग सानी भागलाई निर्देशक नवल नेपालले निर्देशन गर्ने भएका छन्  । तस्बिर, श्रीमान, महशुस र लज्जा जस्ता सफल चलचित्र निर्देशन गरिसकेका निर्देशक नवलले भाग सानी भाग निर्देशन गर्न लागेको पाचौ चलचित्र हो । 

चलचित्र भाग सानी भागमा सानीको भूमिकामा अहिलेकी चर्चित नायिका  केकी अधिकारीले अभिनय गर्ने भएकी छिन । चलचित्रमा केकी अलवा सबिन श्रेष्ठ, रबिन्द्र खड्का, रमेश बुढाथोकी, लय संगौलाको पनि अभिनय रहने छ  ।
