
﻿काठमाडौ । अनमोल केसीले समय नदिएपछि पल शाहलाई लिएर सुरेशदर्पण पोखरेलले चलचित्र  लभबर्ड  बनाउने भएका छन् । विभिन्न गीतको म्युजिक भिडियोमा सक्रिय पल भिडियोमा टिनएज पुस्ताले मन पराउने अनुहार हो । यस चलचित्रमा पलको जोडी बनेर नवनायिका वषर्ा राउतले अभिनय गर्ने भएकी छिन् । टिनएज लभस्टोरीमा फिल्म बनाउने तयारीमा रहेका सुरेशले अनमोललाई नै मुख्य भुमिकामा अभिनय गराउन चाहेका थिए । तर, अनमोलले ८ महिना कुर्न आग्रह गरेपछि पललाई लिएर फिल्म बनाउने निर्णय गरेका हुन् ।

यस फिल्ममा सलोन बस्नेतको पनि भुमिका रहने छ । निर्देशक सुरेशले लामो अनुसन्धानपछि फिल्म बनाएको दाबी गरेका छन् । यसअघि सुरेशले बनाएको  थ्री लभर्स  ब्यापारिक रुपमा असफल भएको थियो । वैशाखदेखि सुटिङमा जाने यस फिल्मका कार्यकारी निर्माता पत्रकार शान्तिपि्रय हुन् ।

 
