
﻿ढुवानीबाट डेब्यु भएकी सगुन शाहीलाई सम्भावना बोकेकी अभिनेत्रीका रूपमा लिइएको थियो । फिल्म फ्लप भए पनि उनको अभिनयले धेरथोर चर्चा बटुल्यो तर दु:खद कुरा, तीन वर्ष बित्न लाग्दा पनि उनको दोस्रो फिल्म रिलिज हुन सकेको छैन । लोकगीतका भिडियोमै सीमित छिन् ।

फिल्म पाउनकै लागि ढुवानीबाट बनेको सोझी हिरोइनको छाप बदलिन्, कामुक फोटोसुट गरेर । उत्तेजक तस्बिर अपलोड गरेर ध्यान तान्ने प्रयास गरिरहन्छिन् । अभिनयको प्रस्ताव नै नआएपछि टाइगर, कामचोरजस्ता फिल्ममा आइटम डान्स गरिन् । तर, सबै प्रयास हातमा लाग्यो शून्य । उसो त उनले फिल्म नै नपाएको भने होइन ।

गोपीकृष्ण मुभिजको यो पागल मनमा काम गर्ने मौका पाएकी थिइन् तर घोषणा भएको लामो समय बितिसक्दा पनि यस फिल्मको पत्तो छैन । उनको अभिनय रहने भनिएको अर्को फिल्म नालापानी पनि दिलीप रायमाझी अमेरिका हानिएपछि त्यत्तिकै रोकिएको छ ।
