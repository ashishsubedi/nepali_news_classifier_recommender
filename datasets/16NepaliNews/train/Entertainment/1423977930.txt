
﻿सेलिबि्रटीहरु आफ्नो प्रेम सम्बन्धबारे खुलाउन तयार हुँदैनन् । चाहे उनीहरुलाई प्रेमालाप गरेको अबस्थामा किन नभेटियोस्, उनीहरु यसलाई असल मित्रताको पगरि गुथाएरै टार्न खोज्छन् ।

तर, भ्यालेन्टाइन डेका अबसरमा केही बलिउड स्टारहरुले आफ्नो असफल प्रेम कहानीबारे खुलाएका छन् ।
केही साताअघि मात्र प्रर्दर्शित  एलोन मा बोल्ड दृष्य दिएकी अभिनेतृ बिपासा बसुले आफु हर्मनवीच ब्रेकअप भएको खुलासा गरेकी छिन् ।

स्टारडस्टसँगको अन्र्तवार्तामा बिपासाले आफुले अहिले  अत्यन्तै एकल  रहेको खुलाइन् ।  हर्मन र म दुवै असल मानिस हौं जो सँगै रहन सकेनौं  उनले भनिन- मैले जे निर्णय गरेँ, त्यसमा खुसी छु, चिन्ता लिएर रुमल्लिने भन्दा अगाडी बढ्ने कुरामा म बिश्वास गर्छु । 

जोन अब्राहमसँगको ब्रेकअपपछि बिपासाले उनको नामै सुन्न चाहान्नथिइन् । एक टीभी अन्र्तवार्तामा जोनका बिषयमा सोधिएको प्रश्नमा उनले भनेकी थिइन- को जोन ? 

तर, हर्मनसँगको सम्बन्धबारे पनि उनी अलिक खुलेकी छिन् । हर्मनको प्रसंसा गर्दै उनले सँगै रहन नसकेको बताइन् । उनीहरुवीच इंगेजमेन्टसमेत भइसकेपछि कुरा बिगि्रएको बताइएको छ ।

दुई जनाको दिल टुक्राएँः परिणीति

परिणीति चोपडालाई भने आफ्नो जीवनकालमा दुई जनाको दिल टुक्राएकोमा पछुतो लागिरहेको छ । फिल्मफेयरसँगको अन्र्तवार्तामा परिणीतिले भनिन- दुईवटै रिलेसनसीपलाई मैले नै टुक्राएँ, उनीहरु दिल टुटाएँ, सायदै कुनै दिन अरु कसैले मेरो दिल पनि टुक्राइदिन्छ होला । 

तर, प्रेममा असफल हुँदा सफल कलाकार बनिन भन्दै उनले त्यसो भएको खण्डमा पनि आफुले स्वीकार्ने बताइन् ।

मैले दिलको राजा भेटिसकेँः कंगना

हुनत आदित्य पञ्चोलीले कंगनासँगको सम्बन्धबारे खुलाउँदै किताव लेख्ने बताइरहेका छन् । तर, पनि कंगना यतिबेला आफ्नो दिलको राजा भेटेको खुसी छिन् । हिन्दुस्तान टाइम्ससँगको अन्तरवार्तामा कंगानाले भनिन- हो, म रिलेसनसीपमा छु, म निकै आनन्दित छु, तर अहिले नै उसको नाम बताइहाल्नु हतारो हुन्छ, उमाथि अन्याय हुन्छ, उपयुक्त समयमा म सार्वजनिक गर्छु । 

 
