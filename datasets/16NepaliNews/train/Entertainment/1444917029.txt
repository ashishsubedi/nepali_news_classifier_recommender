
﻿बलिउडकी चर्चित मोडल तथा नायिका पूनम पाण्डेले अब आफू ग्ल्यामर र सेक्सका कुराबाट टाढा जान चाहेको बताएकी छिन् । उनले आफूले आजसम्म गरेका सबै सेक्सका कुराहरु चर्चाका लागि मात्र थिए भनेकी छिन् । उनले भनिन्- म पछिल्ला बयानहरुमा माफी चाहन्छु ।

 मेरो पनि सिमा छ । भारतीय टिमले विश्वकप जितेको खण्डमा म नाङ्गो हुन्छु भन्ने जुन कुरा थियो, यो मैले सोचेर नै बताएकी थिएँ ।  उनले यो बिषयमा आफूले पपुलर हुनका लागि चर्चा गरेको भन्दै माफी मागेकी हुन् ।अब यस्तो कुनै पनि काम नगर्ने उनको भनाई छ ।

 उनले अब आफू एक सशक्त नायिकाको रुपमा अगाडि बढ्न चाहेको भन्दै अब ग्ल्यामर यूवतीको रुपमा मात्र अगाडि नबढ्ने बताइन् । पूनमका अनुसार यस्ता खालका बयानले उनको परिवारलाई पनि लफडा सहनु परेको छ । 

माता र पिताबाट आफूले धेरै गाली खाएको उनको भनाई छ । उनले भनिन्- सेक्सी भनेर चर्चामा आउन कसलाई रहर लाग्दैन । तर, म अब सेक्सीसँगै राम्री अभिनेत्री पनि बन्न चाहन्छु । 
