
﻿बैशाख ९ काठमाडौँ । नेपाली चलचित्र क्षेत्रमा कुनै चलचित्रको अडियो बिमोचनमा यती धेरै कलाकार सहभागी भएका थिएनन् । सोमबार बेलुकी चलचित्र  अधकट्टी को बिमोचन समारोहमा देखियो यस्तै दुर्लभ दृश्य ।

सुव्रत आचार्यको निर्देशनमा तयार भएको यो चलचित्रको अडियो बिमोचनमा नेपाली चलचित्रका क्षेत्रका पुरानादेखि नयाँ नायिकासम्म देखिए । नायिका करिश्मा मानन्धर, झरना थापा, दिपाश्री निरौलादेखि अहिलेका नायिका प्रियंका कार्की, निता ढुंगाना, नम्रता श्रेष्ठ, शिल्पा पोख्रेल, ऋचा शर्मा, हर्षिका श्रेष्ठले चलचित्रको एल्बम बिमोचन संयुक्त रुपमा गरे ।

बसन्त सापकोटाले  संगीत भरेका चलचित्रका गीतहरुले दर्शकको मन छोएका छन् । चलचित्रको   कोकाकोला फिगर  बोलको गीत अहिले सर्वाधिक चर्चामा छ ।
द्धारिक उदय फिल्मस्को प्रस्तुतीमा तयार भएको यो चलचित्रमा विल्सन विक्रम राई, अशिष्मा नकर्मी, रिस्ता बस्नेत, गौरव पहारी, प्रदिप बाँस्तोलाको साथमा विशेष भूमिकामा नम्रता श्रेष्ठ र गजित बिष्टले अभिनय गरेका छन् ।
