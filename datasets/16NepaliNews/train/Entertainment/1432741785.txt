
﻿-अशिष्मा नकर्मी, नायिका

शुक्रबार बलम्बुमा भोज भएकाले म शनिबार पनि उतै थिएँ। शनिबार बहिनी, बहिनीकी साथी र म घर नजिकै फुपूको घर गएका थियौं। म तेस्रो तल्लामा पल्टिरहेकी थिएँ। एक्कासि हल्लायो, म कराएपछि तलबाट बहिनी पनि माथि नै आइपुगिन्। बहिनीलाई हेलमेट लगाइदिएर भाइको स्टडी टेबुलमुनि राखें र आफू पनि त्यहीँ छोपिएर बसें।

घर हल्लिन रोकिएपछि हामी तल झर्& यौं। हामी झरेको एकछिनपछि फुपूको घर भत्कियो। बलम्बुमा रहेका सबै पुराना घर भत्किए। बाहिर धूलाम्य थियो। हामी घर नजिकैको पाटीमा बसिरहेकी हजुरआमालाई हेर्न गयौं। उहाँलाई भत्किएका पर्खालका टुक्राले चोट पुर्& याएको थियो। भूकम्पको धक्का आइरहेकाले तुरुन्तै अस्पताल लान सकेनौं त्यसैले खुल्ला ठाउँमा लग्यौं।

 निकैबेरपछि हजुरआमालाई सतुंगलको एटिएस अस्पताल पुर्& यायौं। जीवनमा यस्तो घटनाको कल्पनासमेत नगरेकाले पनि होला हामी एकदमै आत्तिएका थियौं। बलम्बु, थानकोट, सतुंगलका धेरै बस्ती घरविहीन भएका छन्। भूकम्पमा मेरो बेस्ट फ्रेन्डको डेढ वर्षको छोरा पनि बितेकाले अझ दु:खी तुल्याएको छ। भूकम्प एउटा दु:खद् सपनाजस्तै लागिरहेको छ। मैले यो डरलाग्दो घटनालाई अझै स्वीकार गर्न सकेकी छैन।
