
﻿सम्बन्ध विश्वासमा चलेको हुन्छ । जब विश्वासमा अविश्वासको भाइरस छिर्छ तब सम्बन्ध मक्किन थाल्छ । परिवार चल्न पनि विश्वासको खाँचो पर्छ । शंकाले लंका त जलाउँछ भने सुखी परिवारलाई जलाएर खरानी बनाउन बेर लाग्दैन । नाटक ‘मान भर्सेस मती’ ले यही विश्वास र अविश्वासबीच फेरबदल हुने पारिवारिक सम्बन्धको रुपरेखा कोर्ने प्रयास गरेको छ । केदार श्रेष्ठकै लेखन र निर्देशनमा तयार पारिएको नाटक यतिबेला काठमाडौं मलस्थित थिएटर मलमा मन्चन भईरहेको छ ।

पति पत्नीको झगडा परालको आगो भन्ने त उखान नै छ । दाउरापनी नठोसी बल्दैन । ‘मान भर्सेस मती’ का पति पत्नी बीच पनि ठाकठूक चलिरहन्छ । आफैंले घर बोलाएका संगीसँग फरासिलो बन्यो अथवा संगीहरुले भिनाजु त कस्तो ह्यान्डसम भन्दा शंकालु बन्ने पत्नि अनि टाढाको नाता पर्ने भाईका बारेमा गुणगान गाउँदा आफुलाई कमजोर ठान्ने पति । पतिको रेखदेख, हेरविचार र माया भन्दा हिन्दी सिरियलका पात्रप्रति बढि माया दर्शाउने पत्नि, सवारी जाममा परेर शिथिल हुँदै ढिलोगरी घर आईपुगेको पतिलाई स्त्री गमनको आरोप लगाउँदै रुवाबासी गर्ने पत्नि र घरकै चौघेरामा सीमित गर्ने तर पत्निका इच्छा, चाहना बुझ्न नसक्ने पतिबीचको टसललाई जीवन्त बनाएको छ नाटकले ।

मध्यम बर्गीय परिवारमा दिनहँु घट्ने घटनाक्रम नै नाटक ‘मान भर्सेस मती’ को मुख्य प्लट हो । शंकालु पत्नी, हाउडे देवर, सोझो श्रीमान, छिल्लोरो प्यासेन्जर, गफाडी साथीले नाटकमा उतार चढावको पारो बढाउने काम गर्छन् । पति पत्निको मुख्य भुमिकामा देखिएका अभय बराल र प्रेमबर्षा खड्काले चरित्रलाई सजिब पारेका छन् ।

सामान्य रुपमै बुनिएको भएपनि नाटकमा कथा भन्दा प्रस्तुति शैली बेजोड लाग्छ । युवा निर्देशक केदारले यस नाटक मार्फत् आफूलाई रंगमन्चमा परिपक्क हुँदै गएको प्रमाण छोडेका छन् । कुशल पाण्डे, सवीर चुरौटे, शारदा अधिकारी, रोजिना श्रेष्ठ, रोसन सुवेदीले पनि पात्रलाई यथोसक्य न्याय गरेका छन् ।

दैनिक जिवनको ब्यस्यता, भारतीय टेलिसिरियल सस्कृतिले मानसिक रुपमा पारेको प्रभावलाई मुख्य विन्दुमा राखि तयार गरिएको नाटक ‘मान भर्सेस मती’ ले अधिकांश पति पत्निलाई अपनत्व बोध गराउन सक्नेछ । विषयबस्तु गम्भीर र मार्मिक हुँदाहुँदै पनि निर्देशकले प्रस्तुतीकरणमा हास्यरस भरिदिएर चाख लाग्दो पारेका छन् ।

नाटक दर्शकहरुको मागका कारण एक साता थपेर माघ २  गतेसम्म लम्वाईएको छ । बुधवार बाहेक हरेक दिन बेलुका पौने पाँच बजे थिएटर मलमा मन्चन भइरहेकोछ । श्रीमान भर्सेस श्रीमतीको कथा
सम्बन्ध विश्वासमा चलेको हुन्छ । जब विश्वासमा अविश्वासको भाइरस छिर्छ तब सम्बन्ध मक्किन थाल्छ । परिवार चल्न पनि विश्वासको खाँचो पर्छ । शंकाले लंका त जलाउँछ भने सुखी परिवारलाई जलाएर खरानी बनाउन बेर लाग्दैन । नाटक ‘मान भर्सेस मती’ ले यही विश्वास र अविश्वासबीच फेरबदल हुने पारिवारिक सम्बन्धको रुपरेखा कोर्ने प्रयास गरेको छ । केदार श्रेष्ठकै लेखन र निर्देशनमा तयार पारिएको नाटक यतिबेला काठमाडौं मलस्थित थिएटर मलमा मन्चन भईरहेको छ ।