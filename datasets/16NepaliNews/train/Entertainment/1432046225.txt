
﻿वैशाख १२ गते विनाशकारी भूकम्प गएपछि लाखौ नेपालीले घर गुमाएका छन् । अझै पनि उनीहरु पालमुनि दैनिकी बिताइरहेका छन् । काभ्रेको रामपुर डाँडास्थित ब्रहम्पुर डाँडामा ४० वटा घर ध्वस्त भए । पालमा बस्दा एक बालिकालाई बाघले झम्ट्यो । उनीहरु भयमा दिन कटाइरहेका थिए । तर, सोही स्थानमा नेपाली चलचित्रका कलाकर्मी पुगेर ४० वटा अस्थायी टहरा निर्माण गरिदिएका छन् । भोली उनीहरुले स्थानियलाई टहरा हस्तान्तरण गर्नेछन् । यो टोलीमा सहभागी एक कलाकार हुन्, केकी अधिकारी । घर बनाउन सुरु गर्दादेखि हस्तान्तरण गर्ने बेलासम्म, केकीले विभिन्न खालका अनुभव गरिन् ।



उनले यो विपत्तको घडीमा गरेको सहयोग र परिश्रमले खुशी मिलेको बताउँछिन् । उनै, केकीले आफ्नो कुरा यसरी साटेकी छिन् : हामी सो स्थानमा पुग्दा घर पूर्ण रुपमा ध्वस्त थिए । स्थानिय बासिन्दाहरु पालमुनी बसिरहेका थिए । हामी काभ्रेको रामपुर डाँडा पुग्दा, स्थानियहरुले आफूहरुको भन्दा ब्रह्मपुर डाँडाको घर बढी भत्किएकाले, त्यहाँ बनाइदिनु भन्ने सल्लाहा दिए । त्यहीबाट नै मेरो मन एकाएक पग्लिएको थियो । नेपालीहरु दुखमा पनि कती सहयोगी छन् भन्ने यसबाट नै वुझिन्छ ।














