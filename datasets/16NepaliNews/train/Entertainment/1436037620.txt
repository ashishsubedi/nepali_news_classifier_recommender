
﻿बलिउड अभिनेत्री  तथा भारतीय जनता पार्टीका सांसद हेमा मालिनी कार दुर्घटनामा परेकी छिन्। बुधबार राति राजस्थान जाँदै गर्दा दौसा भन्ने स्थानमा उनी चढेको मर्सिडिज कार विपरित दिशाबाट आएको अल्टो कार कारसँग जुधेको थियो । दुर्घटना लगत्तै एक डाक्टर घटनास्थल पुगेर हेमा मालिनीलाइ आफ्नो गाडीमा राखी फोर्टिस अस्पताल पुर्याैएका थिए।

 तर सोहि दुर्घटनामा परेकी चार बर्षकी बालिकालाई भने कसैले याद गरेनन् र घटनास्थलमा नै  २० मिनट सम्म रहेपछि उनको मृत्यु भएको बालिकाकी आफन्तले बताए। दुर्घटनामा अन्य ४ जना घाइते छन्। यी मध्ये गम्भीर अवस्था भएका २ जनालाई जयपुरको सरकारी अस्पताल भर्ना गरिएको छ। भारतीय जनता पार्टीकी सांसद समेत रहेकी हेमा मालिनीको  नाक तथा शरीरका अन्य भागमा चोट लागेको छ। उनको स्थिति खतरामुक्त छ।  दुर्घटनाको कारण हेमाको मर्सिडिज कार तिब्र गतिमा भएको बतायिएको छ भने चालक रमेश चन्द ठाकुरलाई  प्रहरीले प्रकाउ गरिसकेको छ। 
