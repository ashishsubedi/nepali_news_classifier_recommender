
﻿चलचित्रको लोकप्रियता केबल ब्यापारसँग मात्रै जोडिन छाडेको छ अचेल । चलचित्रमा काम गर्ने कलाकारको सामाजिक प्रभाव, चलचित्र प्रदर्शनका वेला ती कलाकारले दिने अभिब्यक्तिले पनि असर पार्ने गरेको छ । पछिल्लो समय युटुबवाट सार्वजनिक गरिएको ट्रेलर पनि चलचित्र हिट र फ्लपको सूचक बन्न थालेको छ । आखिर युट्युवमा राखिएका यस्ता ट्रेलर कतिले हेर्छन ? त्यसको प्रभाव ब्यापारमा कति पर्छ ? पछिल्लो समयमा सर्वाधिक हेरिएका केही ट्रेलर यस्ता छन् ।

सन्नी लियोनी अभिनित फिल्म  एक पहेली लीला को ट्रेलर युटुबमा सबै भन्दा धेरै हेरिएको टे्रलरको रुपमा चिनिन्छ । युटुबमा राखेको एक हप्तामै ९४ लाख ५६ हजारले यो टे्रलर हेरिसकेका छन् । सन्नीलाई कामुक रुपमा प्रस्तुत गरिएको यो ट्रेलर सन्नीले काम गरेको मध्ये पनि सबै भन्दा धेरै हेरिनेमा पर्छ । हरेक दिन यसका हजारौं दर्शकहरु बढी रहेका छन् । बलिउडमै सबैभन्दा धेरै ब्यापार गर्न सफल  पिके  ले युटुबमा पनि बाजी मारेको छ । राजकुमार हिरानीको निर्देशन र अमिर खानको अभिनय रहेको  पिके  को ट्रेलर अहिलेसम्म १ करोड २४ लाख भन्दा धेरै पटक हेरिएको छ । तर, यो ट्रेलर राखिएको समयावधीसम्म सन्नी लियोनीको  लिला ले यसलाई उछिन्ने पक्का छ 

रणबीर कपुर, अर्जुन रामपाल र ज्याकलिन फर्नाडिस अभिनित फिल्म  रोय  पनि धेरै प्रोमो हेरिएको सूचीमा परेको छ । यो फिल्मको ट्रेलर अहिलेसम्म ६८ लाख बढीले हेरिसकेका छन् । नेपालमा समेत सुटिङ गरिएको अक्षय कुमार अभिनित  बेबी  को पनि ट्रेलर धेरै हेरिएको सूचीमा परेको छ । अहिलेसम्म ७३ लाख बढीले यसको प्रोमो हेरेका छन् । फेब्रुअरी ६ मा रिलिज भएको अमिताभ बच्चन अभिनित  समिताभ ले बक्स अफिसमा हल्ला अनुरुप कमाल गर्न सकेन । युटुवमा प्रोमो हेर्नेहरुको सूची भने सन्तोजनक नै छ । अहिलेसम्म ३५ लाख बढीले यसको प्रोमो हेरेका छन् । दक्षिण भारतीय सुपरस्टार बिक्रम र एमी ज्याक्सनले अभिनय गरेको  भूत ले पनि दर्शकलाई राम्रै प्रभाव पार्& यो । एक करोड बढीले उक्त फिल्मको प्रोमो हेरेका छन् । विपाशा बासु अभिनित हरर फिल्म  अलोन को प्रचार निकै राम्रो थियो । युटुबमा राखेको प्रोमो पनि पहिलो साता दर्शकले राम्रै हेरेका थिए । अहिलेसम्म ८० लाख दर्शकले  अलोन को ट्रेलर हेरेका छन् ।

अजय देबगण र सोनाक्षी सिन्हा अभिनित  एक्सन ज्याक्सन  ले बलिउडमा खासै कमाल गर्न सकेन । तर, यस फिल्मको ट्रेलरलाई भने दर्शकले रामै माने । एक करोड २८ लाखले हेरेका थिए यसको ट्रेलर । 
