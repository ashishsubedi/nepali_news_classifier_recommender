
﻿एजेन्सी - दिल्ली यूनिभर्सिटीकी विद्यार्थी अदिति आर्या यो वर्ष मिस इन्डिया बनेकी छन्। मुम्बईस्थित यशराज स्टूडियोमा भएको प्रतियोगितामा फस्ट रनरअप मुम्बर्इकी आफ्रिन रेचल वाज तथा सेकेन्ड रनरअपको उपाधि लखनऊको आईटी कलेजकी विद्यार्थी वर्तिका सिंहले पाइन्। शनिवार भएको सो प्रतियोगितामा करिना कपुर र शाहिद कपूरले आफ्नो कला प्रदर्शन गरेका थिए। यसका साथै कार्यक्रममा कमेडी नाइट्स विद कपिलका पलक र दादीले दर्शकलार्इ हँसाएर मनोरञ्जन गराए। फेमिना मिस इन्डिया प्रतियोगितामा दिल्ली बस्ने युवतीहरुको दबदबा रहेको भारतीय सञ्चारमाध्यमले जनाएका छन्।

अदितीले मिस इन्डियाको ताज पहिरिँदा दिल्लीकै श्रीराम कलेज अफ कमर्सकी छात्रा दीक्षा कौशलले शीर्ष पाँचमा स्थान बनाइन्। दिल्ली यूनिभर्सिटीकी छात्रा रहिन रुसाली राय शीर्ष १० सम्म पर्न सफल रहेकी थिइन्।
