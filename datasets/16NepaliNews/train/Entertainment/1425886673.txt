
﻿अभिनेता जीवन लुईटेल र नायिका नीता ढुंगानाको जोडी स्क्रिनमा जमेकै देखिन्छ । फिल्म नोटबुकको गाला रातै गीतको भिडियोमा यो जोडीलाई निकै रुचाईएको थियो । यिनै नायक जीवन र नायिका नीताद्वारा अभिनित चलचित्र भूल भुलैया आउँदो चैत्र १३ गतेदेखि प्रदर्शनमा आउने भएको छ । यस चलचित्रलाई चलचित्र जाँच समितिले सबैले हेर्न मिल्ने गरी युनिभर्सल सर्टिफिकेट पाएको छ । गत शुक्रबार साँझ चलचित्र जाँच समितिले फिल्म हेरेपछि यू सर्टिफिकेट पाएको निर्देशक योगेश घिमिरेले बताएका छन् । चलचित्रलाई आईतबार अमेरिकामा प्रिमियर गरिएको छ । प्रिमियर हेरिसकेपछि राम्रो प्रतिक्रिया आएको बताइएको छ ।

फिल्ममा नीता र जीवन सहित सोहित मानन्धर पनि मुख्य भुमिकामा रहेका छन् । दिनेश कुमार पोखरेलको प्रस्तुतीमा सुशिल कार्की, सुरेश गौतम, मनिराज कार्कीको लगानी रहेको छ । 
