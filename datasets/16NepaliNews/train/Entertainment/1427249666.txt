
﻿काठमाडौ ।  कलेज डिभा अफ द इयर २०१५  अन्तर्गत हुन लागेको ट्यालेन्ट सो मा सहभागी सुन्दरीले प्रतिभा प्रस्तुत गरेका छन् । प्रतियोगिता अन्तर्गन मिस ट्यालेन्ट चयन गर्न आयोजित ट्यालेन्ट सोमा प्रतिस्पर्धी किशोरीहरुले आधुनिक, लोक र सांस्कृति नृत्य गरेका थिए ।

ट्यालेन्ट राउन्डमा चलचित्र निर्देशक सुमन दाहाल, अभिनेताद्धय सुमन सिंह, मुकेश ढकाल, अभिनेत्री मेलिना मानन्धर र पत्रकार सरोज प्याकुरेल निर्णायक थिए ।

निर्णायकहरुले दिएको अंकका आधारमा फाइनल प्रतियोगितामा मिस ट्यालेन्ट घोषणा गरिने आयोजक संस्था रिबन इन्टरटेनमेन्टका कार्यकारी निर्देशक निशु झाले बताए ।

गत वर्ष नेपाल्स फेश अफ द इयर, नेपाल्स चिल्ड्रेन अफ द इयर रनेपाल्स मिस टीन अफ द इयरजस्ता विभिन्न उमेर समूहको सौन्दर्य प्रतियोगिता गरेको सो कम्पनीले कलेज डिभा गर्न लागेको हो । प्रतियोगितामा विभिन्न कलेजमा अध्ययनरत १७ किशोरीले प्रतिस्पर्धा गर्दैछन् ।

 
