
﻿सन् २०१० मा एउटा किसानले गरेको आत्महत्याको विषयमाथि बनेको व्यंग्यात्मक तथा हास्यात्मक फिल्म  पिप्लि लाइभ  का सहनिर्देशक महमुद फारुकीलाई बलात्कारको आरोपमा प्रहरीले गिरफ्तार गरेको छ। उक्त फिल्मका निर्देशक अनुषा रिज़वीका पति समेत रहेका फारुकीले  एक ३५ बर्षीय अमेरिकी महिलालाई २८ मार्च २०१५ मा बलात्कार गरेको आरोप लगाएपछि दिल्ली पुलिसले पक्राउ गरेको छ।

उनी विरुद्धमा दिल्लीको   न्यू फ्रेन्ड्स कोलोनी थाना  मा एफ़आईआर दर्ता भएको जनाइएको छ । अक्सफोर्ड विश्वविद्यालयबाट इतिहासमा पिएचडी गरेका फारुकीले इतिहासका दस्तावेजहरु समावेश भएको  इन बिसीज्डः भोइसेज फ्रम दिल्ली १८५७   नामक पुस्तक भारतिय इतिहास जगतमा चर्चित व्यक्ति पनि हुन् । उक्त पुस्तकमा  उनी केही वर्षदेखी भारतमा पुराना संस्कृतिको जगेर्नाको अभियानमा पनि जुटिरहेका छन्।
