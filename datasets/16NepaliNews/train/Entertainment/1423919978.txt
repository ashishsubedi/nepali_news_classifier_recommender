
﻿मुम्बई । बलिउडको रियालिटी सो एआइवी रोष्टमा सहभागीहरुले अश्लिता प्रस्तुत गरेको विषयमा निर्देशक महेश भट्ट र अभिनेत्री सोनाक्षी सिन्हाविच ट्वीटरमा जुहारी सुरु भएको छ । यही सोकै विषयमा अहिले दीपिका पादुकोण, आलिया भट्ट, करण जौहर लगायत १६ जना बिरुद्ध उजुरी परेको छ । निर्देशक महेश भट्टले एउटा अन्तर्वातामा दीपिका र आलियाको मात्रै नाम लिएपछि सोनाक्षी सिन्हा रिसाएकी छिन् । भट्टले भनेका थिए- कार्यक्रममा दीपिका र आलिया सहभागी थिए । त्यसबाहेक अरु ३ हजार ३ सय ९८ पनि सहभागी थिए । किन उनीहरुको बिरुद्ध कुनै उजुरी गरिएन ?

अझै अगाडी बढेर उनले भने  सोनाक्षी सिन्हाको नाम आएको छैन किनकी उनी भारतीय जनता पार्टीका पूर्व सांसदकी छोरी हुन् । लगत्तै सोनाक्षीले ट्वीट गर्दै भनिन  महेश भट्ट जी मुम्बईमा उजुरी पर्नु अघि नै कोलकत्तामा यही विषयमा उजुरी परेको छ र त्यसमा मेरो नाम स्पष्ट उल्लेख गरिएको छ । तर, त्यहाँ आलियाको नाम कतै उल्लेख गरिएको छैन । तर, मेरा पिताजीले आजसम्म सोध्नु भएको छैन आलियाको नाम किन आएन भनेर । 

उनले अर्को महत्वपूर्ण कुरा उल्लेख गरेकी छिन्  हाँसे वापत कोही जेल गएको मैले आजसम्म भेटेको छैन । सोनाक्षीको ट्वीट पढे लगत्तै भट्टले प्रतिक्रिया दिंदै भनेका छन्  सोनाक्षी म तपाईको भनाईसँग सहमत छु । समझदार प्रतिक्रियाको लागि धन्यवाद । तपाईको यो परिपक्व ब्यबहारको सम्मान गर्छु । पछिल्लो समय यहि कार्यक्रमको कारण केही कलाकारको सम्बन्ध बिग्रने खतरा बढेको छ । आमिर खान र सलमान खानले निर्देशक करण जौहरको आलोचना गरिसकेका छन् । विवाद बढ्दै गएपछि अहिले यो सो युटुववाट हटाईएको छ ।

 
