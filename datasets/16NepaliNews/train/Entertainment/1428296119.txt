
﻿यो बर्ष आधा दर्जन बढी चलचित्रमा अभिनय गरेकी नायिका प्रियंका कार्कीका चलचित्र कती सफल भए, त्यसको समिक्षा पछि गरौला । तर, यो बर्षबाट नायिका कार्की कोरियोग्राफी पनि भएकी छिन् । उनले यसअघि २ चलचित्र  पुन्टे परेड  र  मिसन पैसा २ का गीतमा कोरियोग्राफी गरिसकेकी छिन् ।

उनले कोरियोग्राफी गरेका गीतले सकारात्मक समिक्षा भने पाएनन् । तर, पनि प्रियंकाले यो कामलाई भने छाडेकी छैनन् । गोपाल कायस्थको निर्माणमा दयाराम दाहालले निर्देशन गरिरहेको चलचित्र  लुटेरा मा नायिका कार्कीले नृत्यसँगै कोरियोग्राफी पनि गरेकी छिन् ।





 ब्लास्ट भयो जवानी  बोलको गीतमा प्रियंकाले आइटम नृत्य गरेकी हुन् । नक्सालमा रहेको बालमन्दिरको हलमा छायांकन गरिएको यो चलचित्रमा प्रियंकाले एक दर्जन कोरस पनि राखेकी छिन् । उनले यो गीतको विशेषता पहिरन पनि भएको बताइन् ।





चलचित्रमा निखिल उप्रेती, सविन श्रेष्ठ, निशा अधिकारी, हर्षिका श्रेष्ठ मुख्य भूमिकामा छन् । वसन्त सापकोटाको संगीत रहेको यो चलचित्र भदौ २२ गतेबाट प्रदर्शनमा आउने निर्माणपक्षले बताएको छ । यो चलचित्रलाई एक्सनप्रधान भनिएको छ । 





 
