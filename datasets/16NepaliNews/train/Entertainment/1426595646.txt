
﻿मुम्बई- बलिउड सुपरहिट शाहरुख खान र काजोलको जाडीले फेरि जम्न थालेको छ । शाहरुख-काजोलको जोडी रोहित शेट्टीको फिल्म दिलवालेमा देखिन लागेको हो।

धेरै अघिदेखि यो विषयले चर्चा पाए पनि रोहितले हालै मात्र यो खबरलाई पुष्टि गरेका हुन्। फिल्म दिलवालेको मुख्य भूमिकामा शाहरुख र काजोल रहनेछन्। सहायक भूमिकामा वरुण धवन र कृति सैनन देखिनेछन्। फिल्ममा कबिर बेदी तथा विनोद खन्नाको भूमिका पनि महत्वपूर्ण हुने बताइएको छ।

फिल्म रिलिजका लागि रोहितले २५ डिसेम्बरको तारिख छानेका छन्। फिल्मको सुटिङका छिटै मुम्बइमा सुरु हुने बताइएको छ। जुनदेखि शाहरुख र काजोल सुटिङमा सहभागी हुनेछन्।

फिल्म दिलवालेको कथा शाहरुख र काजोललाई ध्यानमा राखेर तयार पारिएको छ। यो फिल्मले धेरै दर्शकलाई दिलवाले दुल्हनियाँ ले जाएङ्गेको सम्झना दिलाउने बताइएको छ।
