
﻿भुवन केसीले पहिलोपटक निर्देशन गरेको फिल्म  ड्रिम्स को सुटिङ अहिले पोखरामा चलिरहेको छ । फिल्ममा अनमोल फुलबारी रिसोर्टको मालिकको चरित्रमा देखिएका छन् । यसैले होला गीतको सुटिङ पनि कविराज गहतराजले फुलबारीमै गराएका थिए । नायिका शाह सिनेमाका लागि नयाँ अनुहार हुन् । मोडलिङको अनुभव बटुलेकी उनले फिल्मको कथा मन परेकाले अभिनय गरेको बताइन् ।  कडा मिहिनेत गर्नु परेको छ, तर पनि अभिनयमा मजा आइरहेको छ,  उनले भनिन्,  अभिनय पहिलो भए पनि सबैको सहयोग पाइरहेकी छु । 

 ड्याडीको ड्रिम्म प्रोजेक्ट भएकाले सिनेमा सक्दो राम्रो बनाउन अभिनयलाई बलियो बनाउने कोसिस गरेको छु,  अनमोलले भने । पिता भुवनले पनि उनको ड्रेसअपदेखि सबै कुरा मिहिन ढंगले हेरिरहेकोले पनि पारिवारिक फिल्ममा काम गर्न झनै सजिलो भइरहेको उनले बताए । पहिलो फिल्म  होस्टल बाटै सफलता पाएका अनमोलको गत वर्षको फिल्म  जेरी  पनि हिट भएको थियो । अझै एक साता पोखरा वरपर फिल्मको सुटिङ हुने भुवनले बताए ।

सिनेमाको नाम नै  ड्रिम्स  अनि निर्देशकीय क्षमता देखाउने पनि भुवनको   ड्रिम  रहेको छ ।  एक दुई वर्ष अघिदेखि नै निर्देशन गर्ने सोच थियो,  भुवनले भने,  बल्ल अहिले त्यसलाई पूर्णता दिने तारतम्य मिल्यो । भुवनले आफ्नो फिल्म प्रेमकथा भएको तर  भल्गर  नभएको बताए ।  परिवारसहित बसेर आनन्दसँग हेर्न मिल्ने फिल्म बनाउँदैछौ उनले भने । यसअघि भुवनले करोडपति, नेपालीबाबु, सुपरस्टार र म तिमी बिना मरिहाल्छुको निर्माण गरेका थिए ।
