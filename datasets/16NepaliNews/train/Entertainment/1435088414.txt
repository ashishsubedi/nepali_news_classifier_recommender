
﻿नायिका रेखा थापा केहि न केहि कुरा गरेर सदै मिडियामा चर्चामा रहि रहन छिन्। यस पटक भने थापाले नेपालमा हुने कुनै पनि फिल्मी अवार्डमा रेखा फिल्मस्बाट निर्मित फिल्महरुले भाग नलिने घोषणा गरेकी छन् । हाल अमेरिकामा रहेकी रेखाले आफ्नो फेसबुक पेजमा स्टाटस लेख्दै नेपालमा चीनजान, आफन्त र सोर्स फोर्सका आधारमा अवार्ड दिने परम्परा रहेको भन्दै त्यस्ता अवार्डको कुनै मुल्य नहुने बताएकी हुन् । उनले अवार्ड आयोजकले मनपरी शैलीमा अवार्ड प्रदान गरेका कारण कतिपय हिट फिल्महरु अवार्डमा सहभागी नभएको र यसरी अवार्ड वितरण गर्दा सच्चा, कलाकार, निर्माता, निर्देशक, प्राविधिकको अपमान हुने उनको तर्क रहेको छ ।


