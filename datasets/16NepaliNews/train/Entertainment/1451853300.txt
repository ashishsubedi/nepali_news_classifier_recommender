
﻿माघमा १५ मा प्रदर्शन हुन लागेको फिल्म ‘पशुपति प्रसाद’ को ‘मन तारको सारंगी’ बोलको गित सार्वजनिक गरिएको छ । युट्युुव मार्फत् सार्वजनिक गरिएको उक्त गितमा अनुपम शर्माको शब्द तथा संगीत रहेको छ । रंगमञ्चका कलाकार समेत रहेका अनुपमलाई गायनमा अर्का रंगकर्मी विजय बरालले पनि साथ दिएका छन् ।
फिल्ममा कुनै गीत समावेश नगरिएको भएपनि प्रचारप्रसारका लागि अनुपमको गीतलाई फिल्मका फुटेजमा खेलिएको छ । पशुपतिकै सेरोफेरोमा खिचिएका र गीतको मूड अनुसारका फिल्म दृश्यलाई सामन्जस्य मिलाई गीत तयार पारिएको छ ।
दिपेन्द्र के खनालको निर्देशन रहेको ‘पशुपति प्रसाद’ मा खगेन्द्र लामिछानेले शीर्ष भुमिका निर्वाह गरेका छन् । खगेन्द्रको यो ‘टलकजंग भर्सेस टुल्के’ पछिको फिल्म हो । उनका अलावा फिल्ममा वर्षा सिवाकोटी, विपिन कार्की, प्रकाश घिमिरे, रविन्द्र सिहं वाँनिया, मिश्री थापा लगायतको अभिनय रहेको छ ।
 
हेर्नुहोस ‘पशुपति प्रसाद’ को ‘मन तारको सारंगी’ बोलको गित 
