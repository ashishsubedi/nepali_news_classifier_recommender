
﻿काठमाण्डौ। डान्स इन्डिया डान्स सिजन ५ को फस्ट रनर अप बन्न सफल नेपाली निर्मल तामाङ मंगलबार नेपाल आएका छन् । भारतीय तिन लाखसहित डीआईडीको टोपी पाएका निर्मल मंगलबार दिउँसो काठमाडौं उत्रिएका हुन् ।

उनलाई एअरपोर्टमा स्वागत गर्न सयौको संख्यामा आफ्ना आफन्त देखी दर्शकहरु उपस्थित भएका थिए । उनी डीआईडीको टोपीको साथ काठमाडौंमा रहेको अन्तराष्ट्रिय त्रिभुवन विमानस्थलमा देखिएका थिए ।

नुवाकोट विदुर नगरपालिका, त्रिशुलीवजार ११ का २३ वर्षिय निर्मल तामाङ बैशाख देखी डीआईडी प्रतियोगितामा आफ्नो धमकेदार प्रस्तुती दिदै आएका थिए, जसलाई नेपालमा मात्र होइन भारतमा पनि अत्याधिक रुचाइएको थियो । 
