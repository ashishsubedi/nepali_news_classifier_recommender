
﻿-अकेशा विष्ट, भिजे तथा नायिका

म अरु दिन व्यस्त हुने भएकाले शनिबार एकदिन घरमै बस्न रुचाउँछु। त्यो दिन म खाना खाएर छैटौं तल्लामा सोफामा पल्टेर टिभी हेर्दै थिएँ। अचानक घर हल्लिन थाल्यो, म दगुरेर ढोकाको बिममा पुगें। डाइनिङका सिसाका गिलास हल्लिएर झर्न थाले। म त्यसको नजिकै थिएँ, त्यसैले डराएँ। हजुरआमा छतमा हुनुहुन्थ्यो उहाँलाई दिदी र मैले तल ल्यायौं। भर्& याङ हल्लिँदै थियो, ठोक्किँदै हामी तल पुग्यौं। टोलका सबै बाहिर जम्मा भैसकेका थिए। हामी पनि नजिकैको ठूलो चौरमा पुग्यौं। 

पुरानो घरमा ठूलो कम्पाउण्ड भएकाले सुत्न छिमेकीहरूसहित त्यहीँ गयौं। अहिले पनि मान्छे हिँड्दा, गाडी आउँदा एक किसिमको डर छ। समाचारहरू हेर्दा डर लाग्छ। दुई दिनपछि हामी केही साथी लेले गएका थियौं। त्यहाँका प्राय: घर भत्किएकाले मानिसहरू पोल्ट्री फार्ममा बसिरहेका थिए। घरहरू भत्किएका, मान्छेहरू हराइरहेका, पुरिइरहेका दृश्यहरू देखेर आफूले खासै दु:ख झेल्नुपरेको रहेनछ भन्ने लाग्यो। त्यहाँ गएर केही सहयोग गर्न पाउँदा मनमा थोरै भए पनि शान्ति मिलेको छ। .
