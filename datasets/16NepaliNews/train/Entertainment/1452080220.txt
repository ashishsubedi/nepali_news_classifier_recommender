
﻿
‘फूलैफूलको मौसम तिमीलाई’ का रिल जोडी आमेश भण्डारी र नीता ढुंगाना रियल लाइफका पनि जोडी हुन् । ‘तँ म र उ’ पहिलो फिल्म भएपनि रिलिज हुन बाँकी नै छ । तर दुईबीच प्रेमको पारो चढाउने काम भने सोही फिल्मले गरिदियो । हालै सेतोपर्दासँगको कुराकानीमा आमेश र नीताले एकअर्काबीचको प्रेम सम्बन्ध बारेमा खुलेर कुरा गरे ।
‘आमेशलाई मेरो सपनाको राजकुमार जस्तै पाएको छु’ नीताले प्रेमीको तारिफ गर्दै थपिन्, ‘उसको नराम्रो केही छैन । हरेक चीज राम्रो छ । गूड लुकिंग, ह्यान्डसम र रोमान्टिक छ । कुरा नबुझी झट्ट रीसाउने एउटा बानी अलि नराम्रो हो । तर पनि छिटै कुल भईहाल्छ ।’
स्टेज पर्फमरका रुपमा करिअर शुरु गर्दैगर्दा आमेशले नीतालाई भेटेका थिए । ‘उहाँलाई हेर्ने बित्तिकै मन पर्‍यो । तर १/२ महिना त भाउ नै खानुभो’ तर आमेशले आफैंलाई चित्त बुझाउँदै थपे, ‘ठिकै हो । उहाँ म भन्दा वरिष्ठ कलाकार भएकाले भाउ खोज्नु स्वभाविक पनि थियो ।’
दुवैको चिनजान चार वर्षअघिदेखिको रहेछ । दुवैजना विवाहका बारेमा अझै केही वर्ष पर्ख र हेरको अवस्थामा रहेको बताए । नीताले भनिन्, ‘१/२ वर्ष भित्रै गर्ने की भन्ने थियो तर अब अलि वर्ष पर्खने सल्लाह भएको छ ।’ आमेशले पनि नीताकै कुरामा सहमती जनाउँदै थपे, ‘अस्ति भर्खरै त ब्याचलर सकें । म आफैं स्ट्रगल गर्दै छु । ५/६ वर्ष हेरौं न ।’ नीताले पनि उमेरका हिसाबले पनि दुवैलाई विवाहका लागि खासै हतारो नरहेको जिकिर गरिन् । नीता २४ की लागिन् भने आमेश २६ वर्षका हुन् ।
हेर्नुहोस भिडीयो
