
﻿काठमाडौँ, २ चैत - तामिल फिल्मका चर्चित अभिनेता विक्रम नेपाल आएका छन्। आफ्नो अगामी फिल्म सुटिङका लागि उनी नेपाल आएका हन्। उनी करिब एक महिना नेपाल बस्ने फिल्म युनिटले जानकारी गराएको छ। नाम तय भइनसकेको उक्त तामिल फिल्मको सुटिङ राजधानीबाहेक भक्तपुर, पोखरा र तराईका विभिन्न क्षेत्रमा छायाँकन गर्ने कार्यक्रम रहेको युनिटले बताएको छ। फिल्ममा देखिने अर्का अभिनेता ज्याकी सौंफको तालिका फाइनल गरी नसकिएको युनिटले जानाएको छ। सन् १९९० मा तामिल फिल्म इन कढाल कन्मानीबाट यात्रा सुरु गरेका ४८ वर्षीया विक्रमले ६ पटक उत्कृष्ट अभिनेताका लागि फिल्म फेयर अवार्ड जितिसकेका छन्।

उनीद्वारा अभिनिति फिल्म सेथु, ढिल, जेमिनी, ढोल, सामीलगायतले सफलता हात परेको थियो। मालायालम र तेलुगु फिल्ममा समेत काम गरिसकेका उनले उत्कृष्ट अभिनेताकै लागि नेशनल फिल्म अवार्ड र तामिल नाडु स्टेट फिल्म अवार्डसमेत पाइसकेका छन्।
