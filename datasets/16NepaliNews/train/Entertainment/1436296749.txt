
﻿केही बर्ष अगाडि  प्रदर्शनमा आएको चलचित्र  चपली हाइट को सिक्वेल बन्ने भएको छ । नायिका विनिता बरालको बोल्ड अवतारका कारण चर्चामा आएको यो चलचित्रले व्यापार पनि राम्रो गरेको थियो । चलचित्रले अश्लिलता फैलाएको आरोप लागेपनि निर्माता अर्जुन कुमार यो कुरा मान्न तयार छैनन् । उनले आफूले खिचेका दृश्यहरुलाई बोल्ड भन्दै चर्चा गरिएपनि त्यस्तो नभएको बताए ।

यसको सिक्वेल चैत्र २६ गते प्रदर्शनमा आउने घोषणा गरिएको छ । चलचित्रलाई निर्देशक दिपेन्द्र के खनालले नै निर्देशन गर्नेछन् । चलचित्रमा नायिका विनिता बराल नै दोहोरिने संभावना भएपनि अहिले नै पक्का नभएको निर्माता अर्जुन कुमारले बताए । उनका अनुसार चलचित्रमा विनिता जस्तो अभिनय गर्ने यूवती नै भेटिएको छैन । चलचित्रमा नायकहरु भने दुबै जना नयाँ हुनेछन् ।
