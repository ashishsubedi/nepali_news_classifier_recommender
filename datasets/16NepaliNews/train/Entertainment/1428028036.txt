
﻿संगीतकार राजेन्द्र श्रेष्ठद्धारा निर्मीत तथा शिव घिमिरेद्धारा निर्देशित फिल्म साइकलको रिलीज सरेको छ । २० गते शुक्रबारबाट देशभर रिलीजमा ल्याइने तयारी गरिएको फिल्मको व्यापार आगामी साताको २४ देखि १६ गतेसम्मको बन्दका कारण प्रभावित हुने देखिएपछि हाललाई रिलीज स्थगित गर्नु परेको संगीतकार तथा निर्माता श्रेष्ठले बताए । कुल दुई गीत रहेको फिल्मको एउटा मेलोडियस गीत हालै युट्युबबाट सार्वजनिक गरिएको छ ।

निर्माता श्रेष्ठको संगीत र शंकर अधिकारी  घायल  को रचना रहेको तिमी क्षितीज भए म बादल बोलको गीतमा शम्भु रैका र सञ्जिवनीले स्वर दिएका छन् । यो गीत यसको कोरियोग्राफि फिल्मकै सबैभन्दा आकर्षक पक्ष मानिएको छ ।

साइकलमा एउटा गरिब तर जेहेन्दार विद्यार्थीको संघर्ष तथा एउटी सम्पन्न युवतीको अहमता बिचको द्धन्द्धात्मक त्रिकोणात्मक कथा छ । टप इन्टरटेनमेन्टको व्यानरमा संगीतकार राजेन्द्र श्रेष्ठका साथमा रत्नबहादुर श्रेष्ठ, श्रीमाया श्रेष्ठ र सृष्टी थापाद्धारा निमिर्त फिल्ममा सह निर्मात्री धनुका राई रहेकी छिन् । बिक्की मल्ल, हर्षिका श्रेष्ठ, दिनेश डिसी, रामचन्द्र अधिकारी, विजय देउजा, रश्मी भट्ट, टेकबहादुर केसी, आनन्द पुन, रोशन श्रेष्ठलगायतले अभिनय गरेको फिल्ममा विश्व साइकल यात्री पुष्कर शाह र गायक राजेशपायल राई अतिथी भूमिकामा छन् । 

वितरक गोपाल कायस्थाका अनुसार यो फिल्म अर्को अनुकुल मिति पारेर रिलीजमा ल्याइनेछ । उनका अनुसार आगामी बैशाखमा फिल्म रिलीज हुने सम्भवाना छ । फिल्ममा लेखन निर्देशक घिमिरेकै रहेको छ भने गीत प्रकाश बज्राचार्य, शंकर अधिकारी घायल, संगीत निर्मााता राजेन्द्र श्रेष्ठ, नृत्य कविराज गहतराज, द्धन्द्ध प्रदिप खड्का, छायांकन निरज कंडेल र सम्पादन नविन निरौलाको रहेको छ ।
