
﻿निर्मल शर्मा  गैडा ले निर्देशन गरेको चलचित्र  चकलेट को ट्रेलर र गीत सार्वजनिक गरिएको छ । आज काठमाण्डौको कुमारी हलमा आयोजना गरिएको कार्यक्रममा चलचित्रको पहिलो अनुहार सार्वजनिक गरिएको हो ।

सडक बालबालिकाको कथामा आधारित यो चलचित्रमा पूजना स्त्रि, आयुष्मान घिमिरे, नम्रता झा, सुमन गैरे लगायतका कलाकारको अभिनय छ । 

ट्रेलर सार्वजनिक कार्यक्रममा नायिका स्त्रि, कलाकारहरु दीपाश्री निरौला, दिपकराज गिरी पुगेका  थिए । कार्यक्रममा बोल्दै निर्देशक निर्मल शर्माले आफूले यो चलचित्रमा मिहिनेत गरेकाले दर्शकलाई हेरिदिन आग्रह गरेका थिए ।

नायिका पूजना स्त्रिले १४ बर्षको उमेरमा आफूलाई निर्माता छविराज ओझाले पहिलो पटक पर्दामा अभिनय गराएको भन्दै  चकलेट बाट निर्मल शर्माले आफूलाई नयाँ ढंगले देखाएको बताइन् ।

चलचित्रको प्रदर्शन मिति तय भएको छैन । यो चलचित्रलाई नायिका स्त्रिले नै प्रस्तुत गरेकी हुन् । 

 
