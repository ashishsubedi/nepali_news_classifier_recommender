
﻿चैत - पोखरामा आयोजित सेभेन हङकङ व्यूटि ट्यालेन्ट कन्टेस २०१५ को उपाधि दिपाली परियारले जितेकी छन् । प्रतिष्पर्धी १० जनालाई पछि पार्दै पोखरा न्युरोडकी परियारले उपाधिसहित वेष्ट वाकको टाईटल समेत हात पारिन् ।

प्रतियोगितामा लेखनाथ बुढीबजारकी गिता थापा मगर फष्ट रनर अफ घोषित हुँदा पोखरा नयाँबजारकी निहा गुरुङ सेकेण्ड रनर अफ घोषित भईन भने भिओर च्वाईसको टाईटल चितवनकी सोनि थिङले पाइन । विजेतालाई अघिल्लो संस्करणकी विजेता निशा भट्टराई, गतबर्षकै फष्ट रनरअफ बन्दना गुरुङ, राष्ट्रिय सौन्दर्यकर्मी युनियन नेपालका अध्यक्ष पम्फा पहारी, हङकङ हर्वल व्युटि ईन्स्टिच्युटका निर्देशक सौन्दर्यविद मिना गुरुङ लगायतले पुरस्कार वितरण गरेका हुन् । महिलाहरुको व्यक्तित्व र क्षमता पहिचानसँगै महिला सशक्तिकरणको लागि उक्त प्रतियोगितालाई निरन्तर रुपमा आयोजना गर्दै आएको ईन्स्टिच्युटका निर्देशक सौन्दर्यविद् गुरुङले बताईन् । संस्था स्थापनाको २८ औ वार्षिकोत्सवको अवसरमा सो प्रतियोगितालाई आयोजना गरेको उनले बताइन् । प्रतियोगिताको द लुक्स फेसन होमका प्रबन्ध निर्देशक रवीन्द्र बज्राचार्यले कोरियोग्राफी गरेका थिए ।
