
﻿ निर्माता हरि पराजुलीको पहिलो निर्देशकिय फिल्म परिणामको छायांकन अन्तिम चरणमा पुगेको छ । भारतको दाजिलिर्ङ, सिक्किम र सिलिगुढीमा फिल्मको ७० प्रतिशत छायांकन सकिएको र अब बाकी काठमाण्डौंमा गरिने निर्देशक पराजुलीले जानकारी दिए । अब फिल्मको दुई गीत र केही क्लाईमेक्स सिन खिच्न बाँकी छ, उनले भने अब सात दिनभित्र छायांकन सकेर पोष्ट प्रोडक्सनमा जाने तयारीमा छौं । 

त्रिकोणात्मक प्रेम कथा रहेको यो फिल्ममा अभिनेता मुकेश ढकाल, नायिकाद्धय झरना रिसाल र सारिका घिमिरेको मुख्य अभिनय रहेको छ । उस्तै मुख्य भुमीकामा रहेकी नायिका झरना रिसालले यो फिल्म आफ्नु करीयरको कोशेढुङ्गा साबित हुने र जतिसक्दो राम्रो अभिनय गरेको बताईन । कलेजमा अध्ययनरत टिनएजर्स विद्यार्थी त्यसमा पनि धनी र गरिब बिचको समस्यालाई उजागर गरेर यो फिल्म बनेको समेत निर्देशक पराजुलीले बताए । साथै उनले यो फिल्म नारीप्रधान भएको र यसमा नारीले हिंसा सहनुहुदैन   त्यसको प्रतिकार गर्नुपर्छ भन्ने सन्देश रहेको समेत बताए । फिल्मलाई जेठमा रिलिज गर्ने लक्ष्य राखिएको समेत उनले बताए । 

परिणाम राखिनु अघि यो फिल्मको नाम सुनामी राखिएको थियो । पछि परिणाम नै उपयुक्त हुने भएपछि नाम परिवर्तन गरिएको समेत निर्माता समेत रहेका पराजुलीले जनाए । पराजुलीले यसअघि नेपाली पिल्म प्रेमपथ, पहिरो, बिछोड र भोजपुरी फिल्म साथीत्व प्यारमे र बंगाली फिल्म यहि तो भालोवासा निर्माण गरेका थिए । कृष्ण बस्नेत र मित्र पराजुलीको संगीत रहेको परिणाममा द्वन्द् निर्देशन एनबी महर्जनको छ । छयांकन  शिव ढकालले गरीरहेका छन् भने नृत्य प्रिया पराजुलीको छ । नाम नै परिणाम रहेको यो फिल्मको प्रदशर्न पछि कस्तो परिणाम आउने, त्यो भने हेर्न बाकी छ ।
 
