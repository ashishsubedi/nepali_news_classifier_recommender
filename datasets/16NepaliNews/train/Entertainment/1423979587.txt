
﻿बलिउड हिरोईनहरु बाईकका सौखिन छैनन् । मोडलिङ एवं चलचित्रमा प्रवेश गर्ने बित्तिकै उनीहरु चारपाङ्ग्रेमै यात्रा सुरु गर्छन् । यति हुँदाहुँदै पनि चलचित्रको पर्दामा भने उनीहरु खतरनाक बाईक स्टन्टबाजको रुपमा देखिएका छन् । तर, सिनेमामा देखाई जस्तो बाईक कुदाउन सक्ने हिरोईन कोही पनि छैनन् बलिउडमा । पर्दामा बाइक कुँदाएर चर्चामा आएका केही हिरोइनहरुको नालीबेली यस्तो छ  । पर्दामा पहिलोपटक करिना कपुरले रोहित शेट्ठीको फिल्म  गोलमाल  मा बाईक चलाएकी थिईन् । त्यसपछिका फिल्ममा उनले बाईकमा कुद्ने अवसर पाएकी छैनन् ।

बलिउडकी सुन्दरी नायिका कट्रिना कैफले पनि  जिन्दगी ना मिलेगी दोबारा  मा खुल्ला सडकमा बाईक कुदाएकी छिन् । उनले बाईक कुदाएको दृष्य हेरेर दर्शकले राम्रै मनोरञ्जन लिएका थिए ।



अनुश्का शर्मा सबैभन्दा राम्रोसँग बाईक चलाउने हिरोईनका रुपमा चिनिन्छिन् । उनले  जब तक है जान  मा मज्जाले बाईक कुदाएकी थिईन् । उनी आफै पनि बाईकको सौखिन छिन् । बाईक स्टन्टमा समेत उनको रुची छ ।

श्रद्धा र आलिया डराउँछन्

नायिका श्रद्धा कपुर बाईक चलाउन निकै डराउँछिन् । एक भिलेन  मा बाईक चलाएकी श्रद्धालाई उक्त फिल्ममा नायक सिद्धार्थ मल्होत्राले सघाएका थिए ।

बडि ल्याङ्गवेज सिक्न अमेरिका जाने तयारीमा रहेकी आलिया भट्ट पनि बाईक चलाउने आँट गर्दिनन् । फिल्म  हम्पी शर्माकी दुल्हनीयाँ  मा बाईक चलाएकी आलियालाई बरुण धवनले सघाएका थिए ।



समिरा रेड्डीले बाईक कुदाएर प्रहरीलाई नै झुक्क्याएको दृष्य छ चलचित्र  तेज  मा । बाईक राम्रै चलाउने भएपनि असलमा फिल्ममा देखाए जसरी नै कुदाउन सक्ने सामथ्र्य राख्दिनन् उनी पनि । हिन्दी फिल्म  सन अफ द सरदार  मा सोनाक्षी सिन्हाले पनि केही दृष्यमा बाईक चलाएकी छिन् । तर, उनी आफैमा बेजोड बाईक चलाउन सक्दिनन् । एजेन्सीको सहयोगमा

 
