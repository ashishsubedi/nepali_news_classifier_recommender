
﻿काठमाडौँ चैत्र २५  । नाइँ नभन्नु लको सिरिएलमा आएको चलचित्र नाइँ नभन्नु ल ३ को बिग सिनेमा प्रिमियर गरिएको छ । आउदो शुक्रबार अर्थात चैत २७ गते देखि अल नेपाल रिलिज हुन लागेको यो चलचित्र नाइँ नभन्नु ल र नाइँ नभन्नु ल २ को अपार सफलतापछि विकास आचार्यले बजारमा ल्याउन लागेको हो । उनकै लेखन र निर्माणमा मुस्कान ढकालले निर्देशन गरेको चलचित्रमा सुरजसिंह ठकुरी आर्यन सिग्देल, प्रियंका कार्की, सञ्चिता लुइँटेल, संयम पुरी, आश्मा डिसी, अनुभव रेग्मी, उत्तम केसीलगायतकाको मुख्य अभिनय रहेको छ । 

वान टाइम सिनेमा प्रा.लिको व्यानरमा बनेको यो चलचित्रमा वसन्त सापकोटाको संगीत रहेको छ जसले नाइँ नभन्नु ल २ मा पनि संगीत दिएका थिए । निर्माण नियन्त्रक उत्तम केसी र सिविन दाहाल रहेको उक्त चलचित्रको प्रिमियर शोमा फिल्म तथा सञ्चारकर्मीको बाक्लो उपस्थिति रहेको थियो ।
