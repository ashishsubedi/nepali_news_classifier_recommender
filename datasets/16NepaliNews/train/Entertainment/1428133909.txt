
﻿काठमाडौँ, २० चैत - धुँवा सरि फैलेछ कुरो त चर्चामै रहिरहँदा लोक गायिका मञ्जु पौडेल फेरी नयाँ कोसेली सिन्की साँधेर बजार ल्याएकी छन्। लोक गीतमा पछिल्लो समय चर्चामा आउन सफल गायिका मञ्जु पौडेलले सिन्की साधेर बोलको गीतबाट फेरी अर्को तहल्का मच्चाउने भएकी हुन्। उद्घोषणको कलामा समेत पोख्त गायिका पौडेलले अहिले नियमित जसो गीतहरु बजारमा ल्यादै आएकी छन्। सिन्की साँधेर बोलको गीतमा लोकप्रिय लोक गायक खुमन अधिकारीले साथ दिएका छन्। खुमनको लय तथा शब्द रहेको यो गीतको म्यूजिक भिडियो पनि आकर्षक बनेको गायिका पौडेल बताउछिन्। आशिष म्यूजिकले बजारमा ल्याएको यो गीतको भिडियोका निर्देशनबब्लु थापा हुन्।
