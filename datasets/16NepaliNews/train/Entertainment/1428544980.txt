
﻿काठमाडौँ चैत्र २६ । आगामी जेठ ११ गतेदेखि १३ गतेसम्म काठमाण्डौको रसियन कल्चर सेन्टरमा  पाँचौ नेपाल अफ्रिका चलचित्र महोत्सव को आयोजना हुने भएको छ । यो महोत्सवको आयोजना  कलेज अफ जर्नालिज्म एन्ड मास कम्यूनिकेशन  ले गर्न लागेको हो । यो कलेजले विगत ४ बर्षदेखि यो महोत्सवको आयोजना गर्दै आएको छ । महोत्सवमा सहभागी हुनका लागि दर्जन बढी चलचित्र आएतापनि  मसान र रंग बैजनी  छानिएका छन् । गोपाल प्रसाद रिमालको नाटक  मसान मा आधारित रहेर निर शाहले यो चलचित्र बनाएका हुन् ।

यस्तै, नारी प्रधान चलचित्र  रंग बैजनी लाई शम्भु प्रधानले निर्देशन गरेका हुन् । यो महोत्सवमा अफ्रिकाका विभिन्न २० वटा मुलुकका ५० वटा चलचित्र सहभागी छन् । जसबाट ८ वटा चलचित्र मात्र चलचित्र महोत्सवमा प्रदर्शन गरिनेछ । यसपटकको महोत्सवमा अफ्रिकी मुलुकका चर्चित कलाकार एवं चलचित्र निर्देशकको साथमा विभिन्न विश्वविद्यालयका १२ जना प्रोफेसर सहभागी हुनेछन् ।
