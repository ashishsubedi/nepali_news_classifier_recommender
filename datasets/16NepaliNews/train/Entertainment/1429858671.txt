
﻿चलचित्र चलोस् या नचलोस्, कलाकारको व्यस्तता घटेको छैन । केही सिमित कलाकारको माग चलचित्रमा ह्वात्तै बढेको छ । जसका कारण पनि उनीहरुले आफ्नो पारिश्रमिकलाई बढाउन थालेका छन् । नायक आर्यन सिग्देल, जिवन लुइटेल लगायतले महंगो पारिश्रमिक लिएको चर्चा नलचेको होइन । यसैविच, नायक सविन श्रेष्ठले पनि आफूले पारिश्रमिक बढाएको बताएका छन् । चलचित्र  हवल्दार सुन्तली  हिट भएपछि सविनको भाउ आकाशिएको छ । उनले चलचित्रका लागि ३ देखि ४ लाखसम्म माग गर्न थालेका छन् । चलचित्र बजारमा अहिले  सविनले महंगो पारिश्रमिक लिन थालेको चर्चा चलेको छ । सविनले यो कुरा स्विकार गरे । उनले भने- एउटै चलचित्रका लागि महिनौ दिन काम गर्नुपर्छ । न समयमा खाना खान पाइन्छ, न ४० डिग्रीको घाम नै भन्न पाइन्छ ।

काम गरे अनुसारको प्रतिफल त लिनु पर्& यो भन्दै सविनले पारिश्रमिक बढाएको बताए । के तपाइले भने अनुसारको पारिश्रमिक निर्माताले दिएका छन् त भन्ने प्रश्नमा सविनले भने- मैले मागेको पारिश्रमिकमा ४ वटा चलचित्रमा संझौता गरिसके ।  सविनले आफ्नो हातमा अझै आधा दर्जन चलचित्र भएको बताउँदै अफर पनि प्रशस्त आइरहेको बताए । नेपालमा एक्सन नायकको अभाव भएपछि सविन एकाएक जमेका थिए । जसका कारण पनि उनको व्यस्तता बढेको हो । व्यस्तता बढे अनुसार पारिश्रमिक पनि बढेको छ । के उनले निर्माताबाट लिएअनुसारको पारिश्रमिक चलचित्रको व्यापारबाट फिर्ता गर्लान्, कुर्नै पर्छ ।
