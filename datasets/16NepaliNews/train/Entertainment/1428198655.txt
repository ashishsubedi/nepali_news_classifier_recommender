
﻿पेरिस, २१ चैत - फ्रान्समा अत्यधिक दुब्ली मोडलहरुलाई फेसन शोमा सामेल गर्न प्रतिबन्ध लगाईएको छ। त्यहाँको राष्ट्रिय संसदले सो प्रतिबन्ध लगाएको हो। 
संसदले हालै निर्माण गरेको कानुनले शोमा प्रस्तुत गरिने मोडलहरुको वजन तोकिदिएको छ। मोडलहरुको शारीरिक तौल उनीहरुको लम्बाईका आधारमा तय गरिने भएको छ। कुनै मोडलिङ एजेन्सीले कानुनको उलंघन गरेमा त्यसका अधिकारीहरुलाई ६ महिनाको जेल सजाय हुन सक्ने वा जरिवान गर्न सक्ने तथा दुबै सजाय हुन सक्ने कानूनमा उल्लेख गरिएको छ।

संसदले अत्यधिक कम वजनका मोडलको शारीरिक वनावटलाई बढावा दिनेविरुद्ध पनि कानुन बनाएको छ। शारीरिक वजनमा हदैसम्मको कमी ल्याउन बढावा दिने इन्टरनेट साइटहरुलाई पनि रोक लगाउने कानुनमा उल्लेख गरिएको छ।
