
﻿काठमाडौँ चैत्र २६ ।  नेपाली चलचित्रमा लगानी सहजै फिर्ता हुने अवस्था छैन । यसमाथि करोड लगानी गरिएका चलचित्रलाई लगानी फिर्ता गर्न ४ करोड व्यापार गर्न जरुरी छ । बर्षमा केही मात्र यस्ता महंगा लगानीमा चलचित्र बन्छन् । नयाँ बर्ष लागेसँगै नेपाली चलचित्रमा यस्ता केही बजेटका चलचित्र निर्माण र प्रदर्शन हुनेछन्, जसले आफैमा ठूलो अर्थ बोकेका छन् । महंगो लगानीमा चलचित्र बनाउने कुरामा निर्देशक सुदर्शन थापाको नाम अगाडि आउँछ ।

 मेरो एउटा साथी छ देखि  के यो माया हो  हुँदै  चंखे शंखे  पंखे  सम्म आइपुग्दा सुदर्शन करोड बजेटका निर्देशक भैसकेका छन् । यो पटक पनि सुदर्शन र निर्माता सन्तोष सेनले एउटा जोखिम मोलेका छन्, त्यो हो करोड बजेटको लगानी । जेठ १ गतेबाट प्रदर्शनमा आउन लागेको चलचित्र  चंखे शंखे पंखे मा निर्माता सन्तोष सेनले सुदर्शनको काममा विश्वास गर्दै करोड भन्दा बढी रकम लगानी गरेका छन् । चलचित्र  चंखे शंखे पंखे को मेकिङका बारेमा सबैको कौतुहलता त छदै छ , व्यापारमा पनि धेरैको आँखा लागेको छ ।
