
﻿
	
		
			
			यो साता नेपाली सिने जगतमा नायिका निता ढुङ्गाना र प्रियंका कार्कीबीच घमासान प्रतिस्पर्धा हुदैँछ। यी लदुई नायिकाबीच चलचित्र भूलभुलैया र षडङ्ग एक साथ प्रदर्शनमा आएपछि व्यवसायीक भिडन्त हुने भएको हो। तीन पुस्ताको प्रेमकथालाई देखाउन खोजिएको चलचित्र भूलभुलैयामा दिनेशकुमार पोखरेल, शुशिल कार्की, शुरेश गौतम र मणीराज कार्कीको लगानी रहेको छ।
			
			बसन्त सापकोटाको संगीत समावेश रहेको चलचित्रमा जीवन लुईंटेल, नीता ढुंगाना, रोहित मानन्धर, मोहन निरौला र लक्ष्मी गिरी लगायतका लाकारको अभिनय रहेको छ। आरुस ईन्टटेनमेन्ट र वान टाईम सिनेमाको ब्यानरमा निर्माण भएको यो चलचित्रलाई योगेश घिमिरेले निर्देशन गरेका हुन्।
			
			त्यस्तैं चलचित्र भूलभुलैयासँग एकसाथ प्रदर्शनमा आएको अर्को चलचित्र षडङ्गले भने राजनितिक कथा वस्तु उठान गरेको छ। समिर सुनवारले निर्माण गरेको यस चलचित्रलाई सुरज सुनुवारले निर्देशन गरेका हुन्।
			
			चलचित्रमा विजय लामा, सौगात मल्ल, अनुप बराल, प्रियंका कार्की, सौरमराज तुलाधर, ए गुरुङ, नविन मानन्धरको साथमा विशेष भूमिकामा हर्षिका श्रेष्ठको अभिनय छ।  चलचित्रमा नरेन्द्र मैनालीको छायांकन, निमेष श्रेष्ठको सम्पादन, सुरेन्द्र डी कार्कीको संगीत, अष्ट महर्जनको एक्सन, गोविन्द राइको नृत्य निर्देशन समावेश गरिएको छ।
			
		
		
			 
		
		
			
		
	

