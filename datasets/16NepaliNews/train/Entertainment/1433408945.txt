
﻿ &#39;सयथरी बाजा एउटै ताल , सय थरी गोडा एउटै चाल&#39; यसै गीतको धुन सगैं नेपाली पोशाकमा सजिएका नेपाली आबुधाबीको एउटा हलमा उक्लिए । झण्डै ५० राष्ट्रका ३ हजार भन्दा धेरै दर्शकको गडगडाहट तालीले हल गुञ्जयमान भयो । युएईको आबुधाबीमा रहेको न्यू मेडिकल सेन्टरले बिभिन्न पेशामा कार्यरत मानिसको सहभागितामा आफ्नो वार्षिक कार्यक्रम आयोजना गरेको थियो । त्यही अवसरलाई कम्पनीमा कार्यरत नेपालीहरुले आफ्नो नियमित कामकाजसँगै पीडामा परेको नेपाललाई सांगीतिक प्रस्तुतीबाट मल्हम लगाउने कोशिस गर्दै थिए । झण्डै दुई साताको अभ्यास पछि कार्यक्रममा सहभागी भएको नेपाली टोलीले सोचे भन्दा राम्रो प्रस्तुती प्रदर्शन गरेको नेपाली टोलीकी कोरियोग्राफर बबिता नेयोंगहांगले बताउनुभयो ।  

न्यू मेडिकल सेन्टरमा कार्यरत नेपालीले कम्पनीको ब्यबस्थापकले आयोजना गरेको वार्षिक कल्चरल डेु अन्तर्गत आफ्नो प्रस्तुती देखाउन पाएका हुन । कलाकारले  रेशम फिलिलीको भाका र मलाई पुगेन यो बैशले बोलका गीतमा एकएक गरी आफ्नो नृत्य प्रस्तुत गरेका थिए । कार्यक्रममा नेपाली कलाकारहरु शिल्पा, सरला, सन्जु, अन्जु र पाभी तथा दुर्गा , लक्ष्मी , राम र कृष्णले आ-आफ्नो एकल तथा सामुहिक प्रस्तुती देखाएको नेपाली कलाकारको ब्यबस्थापन गरिरहेका कलाकार तथा साहित्यकार दिपराज नेयोंगहांगले जानकारी दिनुभयो । उहाँका अनुसार कम्पनीले सम्बन्धित मुलुकको कामदारलाई खुशी र हौसला थप्न हरेक बर्ष यस्तै कार्यक्रम गर्दै आएको छ । 
  
