
﻿वैशाख २८   बलिउड अभिनेता रणवीर कपुर र अभिनेत्री कटरीना केफको विवाह अर्को वर्ष हुने भएको छ । लामो समयदेखि कटरीनासँग विवाह गर्ने विषयमा चुप रहँदै आएका अभिनेता रणवीरले अन्ततः मौनता तोडेका छन् । झण्डै चार वर्षदेखि प्रेम सम्बन्धमा रहेका रणवीर र कटरीनाको विवाह हुने/नहुने वा कहिने हुने भन्ने प्रश्नमा अब पूर्ण विराम लागेको छ । अभिनेता रणवीरले आन्नद बजार पत्रिकालाई दिएको अन्तर्वातामा अर्को वर्ष विवाह गर्ने बताएका हुन् । उनले भने  यो वर्ष हामी दुवै व्यस्त रहने भएकाले विवाहका लागि समय मिल्दै । तर आउँदो वर्षको अन्तिमसम्ममा विवाह बन्धनमा बाँधिने छौं । हामी दुवै यो विषयमा सहमत पनि भैसकेका छौं ।

रणवीरले अगाडि भनेका छन्  अब हामी दुवै विवाहका लागि तयार छौं, अब पनि यो सम्बन्धलाई स्वीकार गरिएन भने यो यस सम्बन्धको अपमान हुनेछ ।  अरुले के भन्छन् भन्नेमा आफूलाई कुनै चासो नरहेको रणवीरले बताए । उनले भने  म ३३ वर्षको भए र यो विवाहका लागि उपयुक्त उमेर हो ।  आफूहरु दुवैका लागि यो निर्णय निकै महत्वपूर्ण रहेको र समझदारीमा निर्णय लिइएको रणवीरको भनाई छ । रणवीर र कटरीना केही समय अघि मुम्बइको बान्द्रा क्षेत्रमा एउटै घरमा बस्न सुरु गरेपछि विवाहको चर्चा चलेको थियो ।
