
﻿बैशाख ६ काठमाडौँ ।  चलचित्र  नोटबुक  हिट भएपछि चलचित्र क्षेत्रमा जोडीको रुपमा चर्चा बटुलेका नायक जिवन लुइटेल र नायिका निता ढुंगाना  भुल भूलैया मा पनि चर्चित बने । दुई चलचित्र चलेपछि यो जोडीलाई लिएर निर्देशक कृष्ण पौडेलले निर्देशन गरेको चलचित्र  धुन को पनि चर्चा चुलिएको छ । यो चलचित्रबाट पनि जिवन र निताको जोडी सफल हुन्छ भन्ने विश्लेषण चलचित्र बजारमा सुनिन थालिएको छ ।

वैशाख १८ गतेबाट प्रदर्शनमा आउन लागेको यो चलचित्र म्यूजिक लभ स्टोरीमा आधारित छ । यो चलचित्रमा श्रेया दुलाल, मुकेश ढकाल, उमा बेबीको मुख्य भूमिका छ । मालती शाहको प्रस्तुतीमा तयार भएको यो चलचित्रलाई सुशिल शाह, विनोद भट्ट, मधुसुदन भट्टराई, श्रेया दुलालले मिलेर बनाएका हुन् । चलचित्रमा लक्की सिटौलाको संगीत, विरेन्द्र भट्टको छायांकन छ । यो चलचित्र पनि चलेको खण्डमा जिवन र नितालाई लिएर चलचित्र बनाउनेहरुको संख्या बढ्नेछ ।
