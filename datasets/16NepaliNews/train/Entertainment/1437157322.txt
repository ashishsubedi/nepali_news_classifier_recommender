
﻿नव नायिका एवं चर्चित मोडल सविना विकको म्युजिक भिडियो सुटिङका क्रममा भारतमा निधन भएको छ । एकैपटक सातवटा भ्युजिक भिडियो निर्माणकालागि भारत पुगेको कलाकारकोटोलीमा रहेकी विकको रेलको ठक्करबाट निधन भएको हो । तस्बिर लिने क्रममा रेलको हावाले उनी लडेको घटनास्थलमै मृत्यु भएको अक्सिजन मिडिया प्रालिका प्रबन्ध निर्देशक वीरेन्द्र वलीले बताए । भिडियो सुटिङकालागि टोलीलाई सविनालेनै भारतमा बोलाएकी हुन् । उनी भारतमै बस्दै आएकी थिइन् ।

काठमाडौंबाट अक्सिजन मिडिया प्रालिको संयोजनमा टोली भारतका विभिन्न सहरमा भिडियो निर्माणकालागि गएको थियो । निर्देशक नवीन पन्त, छायाकार मुकेश हुमागाइँ, मेकअप आर्टिस्ट उर्मिला राई, मोडल अर्जुन श्रेष्ठ उनको टोलीमा थिए । नायिका तथा मोडल विकको दुर्घटनापछि उनलाई मनोहर लोहिया अस्पताल नयाँ दिल्लीमा राखिएको छ भने नेपालमा रहेका परिवारजनलाई खबर गरिएको छ ।

 
