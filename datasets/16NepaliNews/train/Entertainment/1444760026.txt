
﻿विश्वभर एप्पलको आइफोनको क्रेज छ । मानिसहरुले आइफोन किन्नका लागि अनौठो कृयाकलाप गर्ने गरेको विभिन्न समाचारहरु हामी सुन्न पाइरहेका हुन्छौं । त्यही सिलसिलामा चीनको एक स्पर्म (वीर्य) बैंकले अनौठो अफर राखेको छ । 

चीनियाँ मिडियाका अनुसार देशका केही स्पर्म बैंकले त्यहाँ वीर्य दान गर्नेलाई आइफोन सिक्स एसको अफर दिएका छन् । एउटा अस्पतालको विज्ञापनमा लेखिएको छः  तपाईंलाई आइफोन सिक्सएस किन्नका लागि किड्नी बेच्नु पर्दैन ।

 केवल वीर्य दान गर्नुहोस् र आइफोन सिक्सएस किन्नुहोस् ।  यस्तो अफर सांघाईको हुआंगपुस्थित रेन्जी अस्पतालमा राखिएको छ । यस्तो अफरका लागि अस्पतालले चीनको सबैभन्दा लोकप्रिय सामाजिक सञ्जाल विच्याटको प्रयोग गरिरहेको छ ।

  उक्त विज्ञापनका ४ लाखभन्दा बढीले हेरिसकेका छन् । अस्पतालले २२ देखि ४५ वर्ष उमेर समूहका पुरुषको विर्य माग गरेको छ । ४० एमएल वीर्य दान गर्नेलाई ८० हजार रुपैयाँ दिने बताएको छ । यस विज्ञापनको आलोचना पनि भइरहेको छ । 
