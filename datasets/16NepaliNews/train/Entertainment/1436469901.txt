
﻿बलिउड अभिनेता सलमान खानले मुम्बई क्राइम ब्रान्चमा उजुरी दिएका छन्। उनले ह्वाट्स एपको एक पोस्टलाई लिएर प्रहरीमा उजुरी गरेका हुन्। सलमानले आफ्नो उजूरीमा ह्वाट्स एपमा कुनै एक धर्म विशेषप्रति लक्षित आफ्नो नाम र तस्विर भाइरल भएको जनाएका छन्। उजूरीमा उनको आगामी फिल्म &#39;बजंरगी भाइजान&#39;को नाम समेत प्रयोग भएकोमा आपत्ति प्रकट गरेका छन्।

मिडिया रिपोर्ट अनुसार सलमानले पोस्ट फर्जी भएको दाबी गर्दै पुलिस जाँचको माग गरेका छन्। उनले सो चिज पोस्ट गर्ने व्यक्ति पत्ता लगाउन प्रहरीसमक्ष माग गरेका छन्। उनले आफ्नो उजूरीमा उक्त पोस्टसँग उनको कुनै सरोकार नरहेको र फिल्म बजंरगी भाइजानमा पोस्टमा उल्लेख गरिएजस्तो आपत्तिजनक सामाग्री नरहेको बताएका छन्।
