
﻿अभिनेता साहिद कपुरले अब हिरोइनसँग अनस्क्रिन चुम्बन गर्न नपाउने भएका छन् । साहिदकी हुनेवाला श्रीमति मिरा राजपुतले बिवाह गर्नु अघि नै साहिदले कुनै पनि फिल्ममा चुम्बनवाला दृष्यमा अभिनय गर्न नपाउने सर्त राखेकी छिन् । त्यसो त साहिदले पनि आगामी दिनमा चुम्बन लगायत अन्य अन्तरंग दृष्य भएको फिल्ममा अभिनय नगर्ने प्रतिबद्धता जनाएका छन् । कुनै समय करिना कपुर, पि्रयंका चोपडा, र विद्या वालानसँग जोडिएका साहिदे मिरासँग बिबाह गर्ने तयारीमा छन् ।

साहिदले करिनासँग फिदा, जब वी मेट र चुप चुपकेमा काम गरेका थिए । त्यस्तै विद्या वालानसँग किस्मत कनेक्सनमा काम गर्दा विद्या र उनको सम्बन्ध वारे पनि गाइंगुइं हल्ला चलेको थियो । अर्कि नायिका पि्रयंका चोपडासँग त उनको लामै समय अफेयर चलेको थियो । साहिदले आफुसँग नाम जोडिएका सबै नायिकालाई रिसेप्सन पार्टीमा निम्ता दिएका छन् ।

 
