
﻿काठमाडौं - सानो गौचरणको खेल मैदानमा भएको मैत्रीपुर्ण फुटबल प्रतिश्पर्धामा चलचित्र मेन्टल र लाटी समुह बिजय भएको छ ।  बक्स अफिस फिल्मी ब्लव, नेपालको आयोजनामा सम्पन्न सातौं बक्स अफिस फिल्मी क्लव २०७१ अन्तर्गत आज सानो गौचरणको खेल मैदानमा भएको मैत्रीपुर्ण फुटबल प्रतिश्पर्धामा चलचित्र मेन्टल र लाटी समुह बिजय भएको छ ।  चलचित्र तँ म र उ सँग  बिरुद्ध २ गोलले लाटी र मिसन खेलाडी बिरुद्ध १ गोल बिरुद्ध २ गोलले चलचित्र मेन्टल समुह बिजयी भएको छ । चलचित्र तँ म र उ को तर्फबाट निर्देशक लछु गौतम, निर्माता नायक सुदिन प्रसाई, कलाकार गीता कठेत आदी, चलचित्र लाटीबाट सबिना कार्की, सुजल नेपाल आदी, चलचित्र मेन्टलबाट नायक प्रथम खड्का, कलाकारहरु बसन्त बर्मा, डी.पी.शाह चक्रवर्ती, पूजा भटट् आदी र मिशन खेलाडीबाट नायिका रन्जिता लिम्बु लगायत प्रमुख खेलाडीहरुको सहभागिता रहेको थियो । 

६४ वटा नविन नेपाली चलचित्रहरु बिच हुने मैत्रीपुर्ण प्रतिश्पर्धाको गत शनिवार भएको भिडन्तमा निर्देशकहरु दयाराम दाहाल, अशु अषेश गिरी, रामजी लामीछाने, प्रकाशराज मानन्धर, डिजाईनर सुन्दर श्रेष्ठ, नायिका प्रिया रिजाल लगायत सञ्चारकर्मीहरुको उल्लेख्य सहभागिता रहेको थियो । प्रत्येक शनिवार यस्तै रोचक तथा मैत्रीपुर्ण फुटबल प्रतिश्पर्धाको आयोजना निरन्तर भई रहने कुरा संयोजक आर.के.सुबेदीले बताउनु भएको छ ।
