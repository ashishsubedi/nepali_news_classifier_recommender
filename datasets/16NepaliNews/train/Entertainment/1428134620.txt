
﻿काठमाडौँ, २० चैत - यसै साताबाट प्रदर्शनमा आउन लागेको चलचित्र नाई नभन्नु ल-३ फेरी पनि सिने बजारमा धमाका मच्याउने तयारीमा रहेको छ। चलचित्र नाइ नभन्नु ल-२ बाट चलचित्रको वजारमा नयाँ कृतिमान बनाउन सफल भएपछि अघिल्लो श्रृङ्खलाका निर्देशक विकास आचार्यले तेस्रो श्रृङ्खला निर्माण गरेका हुन्। २ को सफलताले हौसियर ३ लाई पनि दर्शकमाझ ल्याउन लागेका निर्माता आर्चायले यसबाट पनि सफलता पाउनेमा आफु ढुक्क रहेको डिसी नेपाल डटकमसँग बताए। चैत २७ गतेबाट देशभर प्रदर्शनमा आउन लागेको सो चलचित्रले यसपटक पनि सिने बजारमा तहल्का मच्याउने निर्माता-निर्देशकको दावी छ। चलचित्रको कथाबस्तु राम्रो भएकाले दर्शकले रुचाउनेमा आफु ढुक्क भएको निर्माता आचार्यको विश्वास छ। 

मुस्कान ढकालले निर्देशन गरेको चलचित्र नाईं नभन्नु ल ३ मा अनुभव रेग्मी, सफला भट्टराई, आर्यन सिग्देल, सञ्चिता लुईँटेल, सुरज सिंह ठकुरी, संयम पुरी, आश्मा डिसी, प्रियंका कार्की लगाएतको अभिनय रहेको छ। सांगीतिक प्रेमकथामा बनेको नाईं नभन्नु ल ३ मा बसन्त सापकोटाको संगीत रहेको छ। वान टाइम सिनेमा प्रालीको व्यानरमा निर्माण गरिएको चलचित्र नाई नभन्नु ल ३ लाई दर्शकले कत्तिको रुचाउनेहुन त्यो भने चलचित्र रिलीज भैसकेमात्र थाहाँ हुने छ।
 
