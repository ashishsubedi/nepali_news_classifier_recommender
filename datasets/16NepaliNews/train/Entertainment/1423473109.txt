
﻿गीतकार रन्जना राईले अर्को एल्बम बजारमा ल्याउने तयारी गर्दैछिन । केहि समय अगाडी रोज नामक एल्बम बजारमा ल्याएकी रन्जनाले फेरी एल्बम ल्याउने तयारी गर्दै गरेको बताएकी छिन । 

रोज एल्बममा संगीतकार सुरेश अधिकारीको एकल संगीत रहेको थियो । गीतकार रन्जनाका अनुसार यस पल्टको एल्बममा अलग अलग संगीतकारहरुको संगीत रहने बताईंन  । रन्जनाको पहिलो एल्बम रोजमा राजेश पायल राई, भारतीय गायिका संजिबिनी, मिलन अमात्य, रामकृष्ण ढकाल, प्रमोद खरेल जस्ता चर्चित गायक गायिकाहरुको स्वर रहेको थियो । यस पल्ट पनि रन्जनाले आफुलाई मन पर्ने गायक गायिकाहरुलाई गित गाऊन लगाउने बताईंन । 

गीतकार रन्जनाका अनुसार नया एल्बमको लागि केहि गीतहरु रेकर्डिङ्ग समेत गरि सकेको बताइन । तर रन्जनाले  ल्याउन लागेको एल्बमको नाम भने बताउन चाहेनन् । आफुले रचना गरेको रोज एल्बमको ४ वटा गीतहरुको म्युजिक भिडियो समेत बनाई सकेकी सोहि एल्बमको राष्ट्रिय गीतको पनि भिडियो बनउने तरखरमा रहेकी गीतकार रन्जना राई  लन्डनमा बसोबास गर्दै आईरहेकी छिन ।
