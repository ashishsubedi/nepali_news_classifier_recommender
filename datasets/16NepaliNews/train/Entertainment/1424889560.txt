
﻿
	
		
			
			 राजनीतिक पृष्ठभूमिमा आधारित चलचित्र किल्लालाई सेन्सर बोर्डले रिसुट गर्नु पर्ने जनाउदै सेन्सर रोकेको कुरा चलचित्रका निर्देशक हिमाल केसीले जानकारी गराएका छन् । चलचित्र भित्र गरिब परिवारमा जन्मिएको एक युवालाई एक कम्यूनिष्ट पार्टीेले सहयोग गरेपछि उसलाई कम्युनिष्ट गरिवको पार्टी र कांग्रेस धनिको पार्टी लाग्छ । तर, अन्त्यमा उसले पार्टी धनि गरीवको हुदैन भन्ने पनि बुझ्छ । 
			चलचित्रले पार्टीेगत आस्था राखेको भन्दै सेन्सर बोर्डले सेन्सर नगरेको चलचित्रका नायक एव निर्माता सुवास मेचे बताउछन् । चलचित्र विकास बोर्डले तीन महिनासम्म स्क्रिप्ट अध्ययन गरेर ओके भएको सम्वादहरु सेन्सर बोर्डले असहमति जनाउछ भने यि दुई बोर्डबीचको समन्वय कस्तो खालको हो हामीले बुझ्न सकेका छैनौं । अर्थ खर्चेर निर्माण गरेको चलचित्र आज प्रदर्शन तिथि शंघारमा रहेको अवस्थामा यस्तो खालको अड्चन सेन्सर बोर्डले अगाडी सार्नुको तात्पर्य आफुहरुले नबुझेको नायक सुभाष मेचेले बताए । 
			किल्ला मेचेको निर्माणमा तयार चलचित्र किल्लालाई द्वन्द निर्देशक हिमाल केसीले निर्देशन गरेका हुन् । चलचित्रमा सुभास मेचे, सुरबि जैन, विल्सन बिक्रम राई लगायतका कलाकारको अभिनय रहेको छ । चलचित्र किल्ला यही फागुन २९ देखि अल नेपाल प्रर्दशनमा आउँदैछ ।
			
		
		
		
	



 
