
﻿टाइगर श्राफले उनलाई चाइनिज सुपरस्टार ज्याकी च्याङसँग फिल्म खेल्ने प्रस्ताव गरिएको खुलासा गरेका छन्। टाइगरका अनुसार उनलाई ज्याकीको आगामी एक्सन फिल्म &#39;कुङ फु योगा&#39; खेल्न प्रस्ताव गरिएको हो। उनले भने, &#39; हो मलाई &#39;कुङ फु योगा&#39; फिल्मको प्रस्ताव गरिएको छ। कुराकानी जारी छ। मैले फिल्म भने साइन गरिसकेको छैन।&#39; बुधबार भएको एक कार्यक्रममा टाइगरले उक्त कुरा बताउँदै ज्याकी उनका लागि प्रेरणा भएको र उनीसँग फिल्म खेल्ने पक्का भए  एउटा सपना पुरा भए बराबर हुने अभिव्यक्ति दिएका थिए।

यस अघि उक्त फिल्मका लागि आमिर खानलाई प्रस्ताव गरिएको थियो तर &#39;दंगल&#39; फिल्मका कारण आमिरले समय दिन नभ्याउने भएपछि फिल्म छाड्ने निर्णय गरेका थिए। फिल्म सेप्टेम्बरबाट फ्लोरमा जाने छ। टाइगर हाल &#39;बागी: ए रेबल फर लभ&#39;को सुटिङ्मा व्यस्त छन्।
