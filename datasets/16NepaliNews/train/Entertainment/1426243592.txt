
﻿काठमाडौँ, २९ फागुन - महानायक राजेशहालकी पत्नी मधु भट्टराईको हमालसँगै अमेरिका जाने सपना पुरा भएको छ । आउँदो सोमबार उनी पति हमालका साथ अमेरिका जादैछिन्। गत जेठमा सम्पन्न भएको विवाह पश्चात सो जोडी हनिमुनका लागि अमेरिका जाने तयारीमा रहेको थियो। तर, मधुको भिषा आवेदनका लागि समय ढिला हुँदा हमाल त्यतिबेला एक्लै अमेरिका गएका थिए। यस्तै दोश्रो पटक तिहारको छेकोमा पनि उनीहरु महिना दिनका लागि अमेरिका घुम्ने तयारीमा थिए।  राजेशले खेलिरहेको साउथ ईन्डियन फिल्म बागमतीको सुटिङ समयमा  नसकिदा दोश्रो पटक पनि मधुको चाहना अधुरै बन्न पुगेको थियो। 
अमेरिकामा रहेका राजेश हमालका सानिमाका छोरा भाई सुबु केसीले दिएको जानकारी अनुसार उक्त जोडीको पहिलो अमेरिका भ्रमण मात्र ९ दिनको हुनेछ। सुबुका अनुसार एन.आर.एन अमेरिकाको निमन्त्रणामा उनीहरु अमेरीका जान लागेका हुन । एन.आर.एन अमेरिकाको कार्यक्रम २० देखि २२ मार्च सम्म वासिङटन डिसीमा हुनेछ । जहाँ हमाल मधुका साथ उपस्थित हुने छन्।
छोटो समयको अमेरिका बसाईमा मधुका परिवारका सदस्य र राजेशका परिवारका सदस्यहरुबीच पनि औपचारिक भेटघाट हुने कार्यक्रम रहेको बताईएको छ।
