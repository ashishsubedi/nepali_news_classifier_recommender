
﻿बैशाख १७ काठमाडौँ । आफ्नो स्वास्थ्य परीक्षण एवं कोहिनूर प्रर्दशनका लागि अमेरिका पुगेकी अभिनेत्री स्वेता खड्काले अमेरिकामा हुन गईरहेको फिल्मको सोबाट उठ्ने सम्पूर्ण रकम भूकम्प पीडितका लागि दिने घोषणा गरेकी छिन् । बुधवार बेलुकी फेसबुकमा एक स्टाटस लेख्दै उनले मेरो र तेरो परिवार नभनिकनै सम्पूर्ण नेपालीहरुलाई यो समय आफ्नो ठाँउबाट सहयोग गर्न अपिल पनि गरेकी छिन् । 

उनका श्रीमान एवं अभिनेता श्रीकृष्ण श्रेष्ठको अन्तिम फिल्म रहेका कारण कोहिनूरको विश्वब्यापी प्रर्दशन समेत ऐतिहासिक रुपमै सफल भईरहेको छ  । त्यसकारण अमेरिकामा हुन गाईरहेको कोहिनूरको सोमा नेपाली दर्शकले साथ दिएमा भूकम्प पीडितले ठूलो राहत पाउने कुरामा दुई मत छैन् । दिईएको जानकारी अनुसार कोहिनूरको न्यूयोर्क, टेक्सास, बोस्टन र भर्जिनियामा सात बढी सो हुँदैछ ।
