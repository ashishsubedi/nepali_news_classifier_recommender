
﻿ नेपाली सिनेमाको आयु नै एक हप्तामा खुम्चिएको छ । बजारले थेग्न सक्नेभन्दा बढी सिनेमा बन्न थालेपछि यो अवस्था आएको हो । चल्तीका कलाकार गजित विष्टका अनुसार अहिले हप्तामा सरदर दुईवटा सिनेमा नेपाली सिने बजारमा आउने गर्छन् । चाडबाडमा त्यो सङ्ख्या चारसम्म पुग्छ । एउटा नेपाली सिनेमा सरदर रु ५० लाखको लागतमा निर्माण हुन्छ ।

& एउटा सिनेमा चल्दाचल्दै अर्को पनि त्यही बजारमा आएपछि नयाँले ठाउँ लिन्छ& , उहाँले भन्नुभयो  & आफैँभित्रको अस्वस्थ्य प्रतिष्पर्धाले गर्दा हलबाट पुरानो सिनेमा हट्छ र नयाँ चल्छ, यो प्रवृत्ति दोहोरिरहन्छ अनि निर्माता टाट पल्टन्छन् ।&  नयाँ सिनेमा चलाउँदा बढी नाफा हुने भएपछि सिनेमा हल सञ्चालकले पनि चल्दै गरेको सिनेमालाई हलबाट हटाउने गरेको उहाँले गुनासो गर्नुभयो ।



उहाँको भनाइमा निर्माता मोहनकृष्ण श्रेष्ठले पनि समर्थन जनाउनुभयो । पोखराको विन्ध्यवासिनी सिनेमा हलमा आफूले निर्माण गरेको  पुनर्जन्म  प्रदर्शन भइरहेका बेला उहाँले भन्नुभयो, & सिनेमा बन्ने क्रम बढ्यो, अर्को सिनेमा लाइनमा बस्दा सास हुँदै गरेको मान्छेलाई घाट पठाएजस्तै हलबाट सिनेमा उत्रने गरेका छन् ।& 

& यहाँ सिनेमा चल्नलार्ई काकताली पर्नुपर्छ& , उहाँले थप्नुभयो  & कुनै खालका हिन्दी सिनेमा आयो भने त झन चौपट ।&  अर्का निर्देशक मदन घिमिरेले  लाइम लाइट को आकर्षणले गर्दा नयाँ व्यक्ति रहरले निर्देशक, कलाकार, निर्माता बन्ने प्रवृत्तिले गर्दा धेरै सिनेमाको गुणस्तर खस्केकाले पनि नेपाली सिनेमा घाटामा जान थालेको तर्क गर्नुभयो ।

नेपाली सिनेमामा धेरैका  गडफादर  मानिएका छवि ओझाले पनि गुणस्तर नै खस्केकाले नेपाली सिनेमाको आयु घटेको बताउनुभयो । श्रीकृष्ण श्रेष्ठ अभिनित कोहिनुर, रेखा थापा अभिनित हिम्मतवालीलगायत लज्जा, तथास्तु, जेरीलगायतका सिनेमा राम्रो भएकै कारण दर्शकले मन पराएको जिकिर गर्नुभयो ।

 बक्स अफिस  भनेको सिनेमा लागू कुन हलमा कति टिकट बिक्री भयो भन्नेबारे निर्माताले घरमै बसेर थाहा पाउने अनलाइन सिस्टम हो ।

निर्माता छवि ओझाको विचारमा  बक्स अफिस  प्रक्रिया केन्द्रबाटै लागू गर्नुपर्छ । सिनेमा चलेका बेला हलवालाले खायो भन्ने र नचलेका बेला चलाइदिन अनुरोध गर्ने प्रवृत्तिको अन्त्य हुनुपर्ने उहाँको भनाइ छ ।
हल सञ्चालक उत्तम द्धाले भने हलवालाले राम्रा सिनेमालाई हलबाट बलजफती निकाल्ने नगरेको बताउँदै आफूहरुले हिसाब किताब चुस्त दुरुस्त राख्ने गरेको जिकिर गर्नुभयो ।

उहाँका अनुसार अहिले मूल्य अभिवृद्धि कर, स्थानीय करसहितको १८ प्रतिशत कर कटाएर हल सञ्चालक र निर्माताले टिकट बिक्रीको आधाआधा रकम बाँड्ने गरिएको छ । गुणस्तरीय बने त्यो सिनेमा चल्ने र लगानी पनि उठ्ने उहाँको बुझाइ छ । रासस
