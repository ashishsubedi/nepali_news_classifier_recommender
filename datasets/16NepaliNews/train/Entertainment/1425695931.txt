
﻿काठमाडौं : मोरङका प्रताप लामा तेस्रो नेपाली तारा बन्न सफल भएका छन् । शुक्रबार काठमाडौंको आर्मी अफिसर्स क्लबमा भएको फाइनल प्रतिस्पर्धामा अन्य दुर्इ प्रतिस्पर्धीलार्इ पछि पार्दै लामा तेस्रो नेपाली तारा बन्न सफल भएका हुन्।
 गत भदौबाट शुरु भएको तेस्रो नेपाली ताराको प्रतिस्पर्धामा लामाले चितवनका सुरेश लामा र सुनसरीको इटहरीका देवेश रार्इलार्इ पछि पार्दै उपाधिसहित दुर्इ लाख ५० हजार रुपैयाँ पनि हात पार्न सफल भए।

उपाधि विजेता प्रताप नेपाली ताराको दोस्रो सिजनका फस्ट रनरअप सूर्य किरण लामाका भाइ हुन् । उनी रेष्टुरेण्टहरुमा गीत गाउँदै आएका छन् । प्रतियोगिताको फस्ट रननरअप इटहरीका देवेश रार्इ र सेकेन्ड रनरअप चितवनका सुरेश लामा भए ।
