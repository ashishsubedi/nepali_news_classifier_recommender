
﻿लगातार हिट चलचित्र दिएकी नायिका कंगना रनावतले सलमान खानसँग चलचित्र खेल्न गरिएको प्रस्तावलाई अस्विकार गरिदिएकी छिन्। सलमान खानले काम गर्न लागेको अली जफरको चलचित्र सुल्तानमा नायिकाको खोजी भैरहेको छ। यसका निर्माताले नायिका रनावतलाई अफर गरेका थिए। तर, कंगनाले सलमानसँग चलचित्र खेल्न मानिन्। कंगनाले आफू अर्को चलचित्रको छायांकनमा व्यस्त हुने भएकाले समय नमिल्ने बताउँदै सलमानसँग काम गर्ने अफर टुक्राएकी हुन्। सलमानको चलचित्रमा आफू ओझेलमा पर्ने देखेर उनले यो अफर नकारेको हुन सक्ने अन्तराष्ट्रिय संञ्चार माध्यमको अनुमान छ। सलमान खान यो चलचित्रमा ४० बर्षका बक्सरको भूमिकामा देखिदैछन्। उनी अहिले यसका लागि शरीर बनाउन लागेका छन्।

 
