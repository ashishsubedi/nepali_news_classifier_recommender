
﻿मुम्बर्इ । बलिउडमा आफ्नो ठाउँ बनाउनका लागि नायिकाहरुले के के कुराको मात्र ध्यान दिनु पर्दैन । कहिले आफ्नो सुन्दरता कायम राख्नका लागि त कहिले आफ्नो फिगर मेन्टेन गर्नको लागि बलिउडका नायिकाहरुले हज्जारौं, लाखौं रुपैयाँ खर्चिने गर्दछन् । यी मध्ये एक हुन् बलिउडकी बार्बी गर्ल भनिने कट्रिना कैफ । कट्रिना आफ्नो सुन्दरतालाई निखार्नको लागि नियमित रुपमा अक्सिजन थेरापी लिइरहेकी छिन् । उनको यो ब्युटी सिक्रेट भर्खरै मात्र पत्ता लागेको हो । उनको यो अक्सिजन थेरापीको पूरा नाम हाइपरबेरिक अक्सिजन थेरापी (एचबीओटी) हो ।

 यसमा मानिसहरुलाई एउटा प्रेशरयुक्त चेम्बरमा शुद्ध अक्सिजन दिइन्छ । घामले छालालाई पुर्याउने हानीलाई पुनः निर्माण गर्नको लागि यो ब्युटी ट्रिटमेन्टको सहारा लिइरहेको छ । यसबाट स्किन रिजुवनेट हुने गर्दछ र रंगमा निखार आउँदछ । यसको सेटिङका लागि करिब ३२ हजार रुपैयाँ खर्च हुनेछ । कट्रिनाका साथै बलिउड नायक सुनिल शेट्टीकी छोरी आथिया पनि यो थेरापी लिने गर्दछिन् । अर्का बलिउड नायक वरुण धवन र अमित साध पनि यो थेरापी लिने गर्दछन् । बलिउडका नायिका मात्र होइन, यहाँका हिरो पनि यो थेरापी लिने गर्दछन् ।
