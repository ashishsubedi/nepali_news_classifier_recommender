
﻿नेपाली चलचित्रमा थुप्रै यस्ता कलाकार छन् जसले आफ्नो प्रेमलाई सफल बनाएका छन् । उनीहरुको प्रेम बिहेमा परिणत भएको छ । प्रेम दिवसको अवसर पारेर हामीले यस्ता कलाकारको प्रेम प्रसंग स्मरण गरेका छौं, जसको सम्बन्ध बिबाहसम्म पुग्यो । .राजेश हमाल र मधु भट्टराईः करिब ७ बर्ष लामो प्रेमलाई लुकाएर नायक राजेश हमालले जेठको दोश्रो साता प्रेमिका मधु भट्टराइसँग बिहे गरे । मोडलिङमा केही बर्ष सक्रिय मधु कुनै न कुनै रुपमा ग्लामर उद्योगमा जोडिएकी थिइन् । ७ बर्षसम्म लुकीछिपी दिल साटेको यो जोडीले अन्ततः आफ्नो सम्बन्धलाई समाजसामु पस्कियो । र, ५० बषिर्य हमालले आफुभन्दा आधा उमेर कान्छी प्रेमिकालाई दुलही बनाएर घर भित्राए ।
