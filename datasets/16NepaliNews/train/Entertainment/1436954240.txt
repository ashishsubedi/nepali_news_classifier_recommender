
﻿हालै सम्पन्न एक सर्भेक्षणले पोर्न फिल्मका दर्शकहरुका बारेमा केही रोचक तथ्यहरु सार्वजनिक गरेको छ । जस अनुसार पोर्न फिल्म हेर्नेमध्ये हरेक चार जनामा एक जना महिला रहेको देखिएको छ । पोर्न हब नामक पोर्न साइटले आफ्नो साइटमा लगइन गरेर पोर्न सामाग्री हेर्ने प्रयोगकर्ताहरुमा गरेको अध्ययनले अन्य नौला तथ्यहरु पनि सार्वजनिक गरेको छ ।

पोर्नहबका अनुसार पोर्न फिल्म हेर्ने महिलाहरु मध्ये अधिकांस ३५ वर्ष भन्दा कम उमेरका महिला छन् । अर्थात् युवतीहरु पोर्न फिल्मका ठूला दर्शक हुन् । अध्ययन अनुसार पोर्न फिल्म हेर्नेमध्ये २४ प्रतिशत महिला हुन्छन्, जसबाट यस्ता पोर्न भिडियो ७८ अर्ब पटक सम्म हेरिन्छ । अनलाइनमा पोर्न भिडियोहरुका दर्शक संख्या यति धेरै हुनुको मुख्य कारण स्मार्टफोन भएको बताइन्छ । पोर्न फिल्म हेर्नेमध्ये सबैजसो महिलाको हातमा स्मार्टफोन हुने र उनीहरुले स्मार्टफोनबाटै पनि चाहेको बेला यस्ता सामाग्रीहरु हेर्ने गरेको सर्भेक्षणले खुलासा गरेको छ ।

पोर्नहब डट कमको ट्राफिक तथा एनालिटिक्स डाटाको आधारमा तयार गरेको तथ्यांक अनुसार उक्त साइट हेर्नेमध्ये ६० प्रतिशत पोर्न पारखीहरुले स्मार्टफोनबाटै साइट हेर्ने गरेका छन् । ७ प्रतिशतले आफ्नो ट्याबलेटबाट र ३३ प्रतिशतले कम्प्युटरबाट पोर्न फिल्म हेर्ने गरेका छन् । अझ रोचक कुरा त के भने महिलाहरुले सोमबारको दिन सबैभन्दा बढि पोर्न फिल्म हेर्ने गरेको पाइएको छ । उक्त वेबसाइटको तथ्यांक अनुसार सोमबार महिला प्रयोगकर्ताको संख्या सबैभन्दा बढि हुने गरकेो छ । शनिवार भने महिलाहरुले हप्तामा सबैभन्दा कम पोर्न फिल्म हेर्ने गरेको समेत तथ्यांकले देखाएको छ ।

उक्त पोर्न साइटका ६० प्रतिशत दर्शक ३५ वर्ष भन्दा कम उमेरका हुने गरेका छन् । अधिकांसले रातको ११ बजेपछि पोर्न फिल्म हेर्ने र पोर्न फिल्म हेर्नेका लागि पोर्न साइट एकपटक खोलिसकेपछि कम्तिमा १० मिनेटसम्म बन्द नगर्ने गरेको पनि पाइएको छ । जबकी ३५ वर्ष भन्दा माथिको उमेरका मानिसहरुले भने रातको १० बजेबाटै पोर्न साइट खोतल्न सुरु गर्छन् तर उनीहरु पोर्न साइटमा धेरैबेर टिक्दैनन् ।

पोर्न साइटमा प्रयोगकर्ताले खोजी गर्ने सेलिब्रेटीहरुमा किम कार्दाशिन पहिलो नम्बरमा हुने गरेकी छिन् । उनको सेक्स भिडियो अहिलेसम्म ९ करोड ३० लाख जनाले हेरिसकेका छन् र उक्त पोर्न साइटमा सबैभन्दा धेरै हेरिएको भिडियोको रुपमा रहेको छ । पोर्नहबका अनुसार युरोपमा सबैभन्दा बढि पोर्न फिल्म हेरिने देश बेलायत हो । प्रयोगकर्ताको संख्याका हिसाबले अमेरिका र क्यानडा सबैभन्दा अगाडि रहेका छन् । बेलायतको एक संस्थाले गरेको अध्ययन अनुसार बेलायतमाअनलाइन मार्फत पोर्न सामाग्री हेर्नेहरुमा हरेक तिन जनामा एक जना महिला हुने गरेका छन् ।
