
﻿साँझ छिप्पिँदै गएपछि लेकसाईडको व्यन्जन रेस्टुरेन्टमा युवायुवतीहरुको भीड बाक्लिँदै गयो । सिमसिम पानी परेर वातावरण मन्द चिसो भएपनि युवतीहरुको  हटनेस  उनीहरुको पहिरनमा प्रस्ट झल्किन्थ्यो । व्यन्जनले आयोजना गरेको  रेन्टरटेनमेन्ट को लागि पानीमा भिजेर नाच्नलाई उनीहरु तम्तयार थिए । डिजे शेशन शुरु भयो । र, कृत्रिम रुपमा पारिएको झरीमा निथ्रुक्क भिज्दै युवायुवतीले उन्मुक्त नाच्न थाले ।

राती अबेरसम्म चल्यो डिजे शेशन । हङकङबाट आएका डिजे चिजोन, काठमाण्डौबाट आएका डिजे फुच्चे र पोखराको डिजे नटिजले युवायुवतीलाई झुमाउने खालका गीत बजाउनमा कुनै कन्जुस्याँई गरेनन् । केहि समय यता लेकसाईड सुनसान जस्तै छ । विदेशी पर्यटकहरु कमै मात्र देखिन्छन् । नेपाली पर्यटक पनि उति साह& ो आएका छैनन् । भूकम्प पछि सुस्ताएको लेकसाईडलाई शनिबारको  रेन्टरटेनमेन्ट ले केहि मात्रामा भए पनि जगायो । झरीमा भिज्दै नाच्नका लागि शनिबार राती व्यन्जनमा सात सय भन्दा बढि युवायुवतीहरु जम्मा भएका थिए ।  ओम ईभेन्ट्स ले रेन्टरटेनमेन्टको व्यवस्थापन गरेको थियो ।

झरीमा रुझेर नाच्नकै लागि हङकङ, भारत, काठमाण्डौ, चितवन, धरान लगाएत देशका ठुला शहरबाट युवायुवतीहरु व्यन्जनमा आईपुगेका थिए ।  ३० प्रतिशत भन्दा बढि रेन्टरटेनमेन्टमा सहभागिता जनाउने पोखरा बाहिरका थिए ।  व्यन्जन रेस्टुरेन्टका संचालक वैभव पौडेलले भने  अहिलेको यस्तो अवस्थामा पनि झरीमा नाच्न आउने युवायुवतीको भीड देखेर मलाई निकै खुशि लागेको छ ।  व्यन्जनले गर्दै आएको झरीमा गरिने डान्स पार्टी  रेन्टरटेनमेन्ट को यो दोस्रो सँस्करण हो ।

झरीमा नाच्दै झुम्ने यस्तो खालको डान्स पार्टी पोखरामै पहिलोपटक व्यन्जनले गरेको व्यवस्थापनको दाबी छ ।  यो फरक र रमाईलो शैलीको डान्स पार्टीलाई युवायुवतीहरुले निकै रुचाएको हामीले पाएका छौँ ।  व्यन्जनका म्यानेजर मनोज भट्टले भने  यसले पोखराको पहिचानलाई बचाउने काम पनि गरेको छ ।  नेपालकै सबैभन्दा बढि झरी पर्ने शहरको रुपमा चिनिने पोखराको विशेषता अनुसारको डान्स पार्टी  रेन्टरटेनमेन्ट  हरेक वर्ष हुने उनले बताए ।

शनिबार भएको झरी डान्स पार्टी  रेन्टरटेनमेन्ट मा अभिनेता सौगात मल्ल, फेशन कोरियोग्राफर प्रशान्त ताम्राकार, अभिनेता सन्दिप क्षेत्री, फोटोग्राफर राजीव श्रेष्ठ र फेशन डिजाईनर राजेश धख्वा लगाएतका सेलेब्रिटीहरुको समेत सहभागिता रहेको थियो । सेलिब्रिटीहरुसँग पानीमा भिज्दै नाच्न पाउँदा पोखरेली युवायुवतीहरु अझै बढि खुशि देखिन्थे ।

शनिबारको ईभेन्टको क्रममा व्यन्जनले पाँच लाख रुपैयाँ भन्दा बढि कारोबार भएको जनाएको छ । उसले कारोबारबाट भएको नाफा मध्ये १० प्रतिशत रकम कास्कीको भदौरे र लुम्लेका पहिरो पिडितहरुलाई प्रदान गर्ने जनाएको छ । चार वर्ष अगाडी स्थापना भएको व्यन्जन रेस्टुरेन्टले वार्षिकोत्सवको क्रममा  व्यन्जन उत्सव  समेत गर्दै आएको छ । सात करोड रुपैयाँ लगानी रहेको व्यन्जनमा साधारण दिनमा पनि २ सय भन्दा बढि ग्राहकहरुले एकैसाथ खानपिन गराउन सक्ने क्षमता रहेको छ ।
