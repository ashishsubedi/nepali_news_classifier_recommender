
﻿युवा निर्देशक योगेश घिमिरेले निर्देशन गरेको चलचित्र भूल भुलैयाको  कमलपोखरी स्थित बिग मुभिजमा प्रिमियर शो गरिएको छ । प्रिमियरमा सञ्चारकर्मीको साथमा केहि चलचित्रकर्मीहरुको  उपस्थिति रहेको थियो । नायक जिवन लुईटेल केही महिनादेखि अमेरिकामा भएका कारण प्रिमियरमा सहभागी भएको थिएनन भने प्रिमियर नायिका निता ढुंगाना र नायक सोहित मानन्धरको भने सहभागी रहेको थियो  ।

दिनेशकुमार पोखरेलले निर्माण गरेको यो चलचित्र भूल भुलैया तीन पुस्ताको प्रेमको कथामा आधारित रहेको छ  । शुक्रबार चैत १३ गतेदेखि प्रदर्शनमा आउन लागेको  यो चलचित्रलाई प्रिमियर शोमा मीश्रीत प्रतिक्रिया पाएको छ । चलचित्रमा बसन्त सापकोटाको संगीत ,कविराज गहतराजको कोरियोग्राफी,वनिश शाहको सम्पादन र शिवम अधिकारीको पठकथा रहेको छ । चलचित्र त्रिकोणात्मक प्रेम कथामा आधारित रहेको छ  ।
