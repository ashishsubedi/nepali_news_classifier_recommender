
﻿ देवदास  जस्तो चलचित्र छायांकन गरेका नेपाली छायांकार विनोद प्रधानले भारतको चर्चित  आइफा अवार्ड  जितेका छन् । उनले चलचित्र  टू स्टेट बाट उत्कृष्ट छायांकारको विधामा अवार्ड जितेका हुन् । नेपाली छायांकार प्रधान लामो समयदेखि बलिउडको उच्च स्थानमा बसेर चलचित्र छायांकनमा व्यस्त छन् । आइफाले आफ्नो अफिसियल ट्विटर एकाउन्टबाट विनोदले अवार्ड जितेको जानकारी गराएको हो । मलेसियामा आयोजना भएको यो अवार्ड समारोह भव्य रुपमा सम्पन्न भयो । अवार्डमा भाग लिनका लागि बलिउडका थुप्रै चर्चित हस्तीहरु मलेसिया पुगेका थिए । देशबाहिर आयोजना हुने यो एक प्रतिष्ठित अवार्ड समारोह हो ।
