
﻿संगीतमा गीत गाउनेहरू सधै केन्द्रमा पर्छन र तिनका रचनाकार नेपथ्यमा। गीतकारहरुको सधै आफूहरुलाई ओझेलमा पारिएको गुनासो हुन्छ र यथार्थमा पनि त्यही हो। १५ वर्ष देखि निरन्तर गीत लेखिरहेका गीतकार किशोर घिमिरेको चित्त दुखाइ त्यसैमा छ। उनको लेखनमा गीत गाउने हिट तर उनी स्वयमंचाँहि गुमनाम।

त्यही गुमनामीलाई चिर्न उनको एकल रचनामा &#39;बहुमुल्य: मधुर सम्झना&#39; एल्बम बजारमा ल्याउने तयारीमा अन्तिम चरणमा पुगेको छ। उनले एल्बमका गीतहरुको पनि तयार गरिरहेका छन् जसमध्ये एल्बममा अनिल सिंहको संगीत र स्वर समेटिएको &#39;सम्झनामा&#39; बोलको गीतको भिडियो हालै सार्वजनिक गरे।किशोरले पूर्व मिस नेपाल उषा खड्गीसँग मोडलिङ  गरेका छन्।

निकेश खड्काले निर्देशन गरेका हुन्। ६ गीत संग्रहित एल्बम चाँडै सार्वजनिक गर्ने तयारीमा रहेका किशोरले आफनो एकल एल्बमले गीतकारका रुपमा आफ्नो गुमनामीलाई केही चिर्ने विश्वास लिएको बताए। उनले भने, &#39;लेखेका गीत हिट र गीत लेख्ने हामी भने चाँहि त्यसै हराउने नाम नै नहुने। आफ्ने एल्बम भएपछि त्यसो नहोला भन्ने विश्वासले नै एकल एल्बम निकाल्न लागेको हुँ।&#39;

किशोरले लेखेका गीतमध्ये राजेश पायल राईले गाएको &#39;खास त केही छैन्&#39;,अनिल सिंहको स्वरमा &#39;थाहा छैन्&#39;, &#39;डुब्दैछु&#39;,&#39;मधुर&#39; आदि तथा नलिनाको स्वरमा &#39;माया लाउने&#39;, सितु खरेलको &#39;तिमी त&#39; तथा उदेश श्रेष्ठको स्वर रहेको &#39;यो दशैमा&#39; गीतहरु श्रोताहरुले मनपराएका गीतहरु हुन्। आफ्नै एल्बम सार्वजनिक भएपछि आफ्नो परिचय केही स्थापित हुनेमा उनी आशावादी छन्। 
