
﻿नयाँ पत्रिका काठमाडौं, ७ माघ
हङकङको मोबाइल ब्रान्ड इलिफोन नेपाली बजारमा भित्रिएको छ । डिल्स एन्ड डिस्काउन्ट प्रालिले पहिलो चरणमा इलिफोन स्मार्टफोनका २ मोडल नेपालमा भित्र्याएको हो ।
कम्पनीले हङकङको एचके इलिफोन कम्प्युनिकेसन टेक्नोलोजीबाट उत्पादित इलिफोनको पी–८००० र एम–२ मोडलको नेपालमा बिक्री सुरु गरेको हो । एन्डोइड्र संस्करणको स्मार्टफोन नेपालमा मिडरेन्जको रहेको कम्पनीले जनाएको छ ।
पी–८००० को बजार मूल्य २६ हजार २ सय ५५ र एम २ को २९ हजार ९ सय ४९ रहेको कम्पनीले जनाएको छ । पी–८००० सेटमा फुल एचडीसहित फिंगर आइडी, ३ जिबी र्‍याम, १६ जिबी रोम, ४१६५ एमएएच ब्याट्री छ । त्यस्तै, १ सय २८ जिबी मेमोरी थप गर्न मिल्छ । फोरजी रहेको मोबाइल २ सय ५ ग्राम र १०.१ एमएमको छ ।
डुअल सिम लाग्ने यसमा स्क्रिनमा भएको ब्ल्याक बोडरले आकर्षक देखाएको छ । ५.५ इन्चको आइपिएस एलसिडी डिस्प्ले रहेको मोबाइलमा अक्टाकोर ६४ बिट मिडियाटेक एमटी ६७५३ प्रोसेसर छ । यसमा १३ मेगापिक्सलको क्यामेरा छ । त्यस्तै, अगाडि ५ मेगापिक्सल क्यामेरा छ । पी–८००० मा ५.१ ललिपप एन्ड्रोइड भर्सन छ ।
त्यस्तै, एम २ मा पनि फुल एचडीसहित स्लिम डिजाइन, ३ जिबी र्‍याम, ३२ जिबी रोम, १ सय २८ जिबी मेमोरी थप गर्न सकिने सुविधा छ । फिंगर आइडी रहेको सेटले फोरजी र फाइभजी सपोर्ट गर्न सक्ने कम्पनीले जनाएको छ । २ सिम लाग्ने सेटमा १३ मेगापिक्सलको मुख्य क्यामेरा र अगाडि ५ मेगापिक्सल क्यामेरा छ । ५.५ इन्च स्क्रिनयुक्त सेटमा २६०० एमएएच ब्याट्री क्षमता, ५.१ ललिपप एन्ड्रोइड भर्सन छ ।
कम्पनीका प्रबन्ध निर्देशक केशव गौतमले नेपालमा विश्व र क्षेत्रीय ब्रान्ड धेरै भए पनि इलिफोनका स्मार्टफोन चाँडै स्थापित हुने बताए । ‘हामीले चाँडै नै बजार हिस्सा बढाउन अफर र स्किम ल्याउदै छौँ, उनले भने ।
अहिले २ मोडलले बजारको सम्भाव्य अध्ययन गर्न खोजिरहेको उनले बताए । ‘अहिले हाम्रो योजना मासिक ४ हजार बिक्री गर्न हो,’ उनले भने ।