
﻿ बि.स २०७३ को मंसिरभित्र पहिलो वाइडवडी बि.स २०७३ को माघभित्र दोस्रो वाइडवडी बि.स २०७४ को असारभित्र पहिलो न्यारोवडी  बि.स २०७४ को कात्तिकभित्र दोस्रो न्यारोवडी  गन्तव्यअन्तर्राष्ट्रिय –हाल ७ वटा –२०७४ को कात्तिक भित्रमा २१ वटा आन्तरिक– हाल २६ वटा –२०७३ भित्र ३९ वटा २१ अन्तर्राष्ट्रिय गन्तव्यमा उडान भर्ने लक्ष्य
काठमाडौं, १२ माघ  – नेपाल वायुसेवा निगमले आगामी तीन वर्षभित्र अन्तर्राष्ट्रिय गन्तव्यमा ८ जहाजमार्फत उडान गर्ने लक्ष्य सार्वजनिक गरेको छ । निगमले सोमबार सार्वजनिक गरेको तीन वर्षे कार्ययोजना अनुसार तीन वर्षभित्र ४ नयाँ जहाज खरिद गरिसक्ने र  हाल उडान भरिरहेका ४ वटा न्यारोवडी जहाजसहित ८ जहाजमार्फत अन्तर्राष्ट्रिय उडान गर्ने लक्ष्य सार्वजनिक गरेको हो ।
निगमले बि.स २०७३ को मंसिर भित्र पहिलो वाइडवडी नेपाल ल्याइसक्ने तथा दोस्रो वाइडवडी २०७३ को माघ भित्र नेपाल ल्याइसक्ने गरी काम सुरु गरेको कार्ययोजना सार्वजनिक गरिएको हो । कार्ययोजना अनुसार काम भए निगमले बि.स २०७४ असार भित्रमा पहिलो र कात्तिक सम्ममा दोस्रो थान न्यारोवडीसमेत किन्ने कार्ययोजना प्रस्तुत गरेको हो ।
निगमले छोटो दुरी र लामो दुरीका उडान गर्न न्यारोवडी र वाइडबडी जहाज खरिदलाई प्राथमिकता दिएको निगमका महाप्रवन्धक सुगतरत्न कंसाकारले बताए । “हाम्रो लक्ष्य जहाज खरिद र निगम व्यवस्थापन सुधारमा तीन वर्ष केन्द्रित हुने छ, यो हुने वित्तिकै नेपालमा २० लाख पर्यटक भित्रयाउन सजिलै सकिने छ,” कंसाकारले भने ।
निगमले सार्वजनिक गरेको लक्ष्य अनुसार दुई वाइडवडी जहाज खरिद प्रक्रियाको लागि ऋणको जोहो आगामी फागुन भित्र गरिसक्ने लक्ष्य राखेको छ । “ऋणको जोहो भएको ९ महिनामा पहिलो जहाज नेपाल आउने छ,”  कंसाकारले भने ।
निगमले दुई वाइडबडी जहाजको ऋणको जोहो गर्ने वित्तिकै २०७३ असारभित्रमा थप दुई न्यारोवडी जहाजको लागि पनि ऋणको जोहो गरिसक्ने लक्ष्य राखेको छ । “हामीले बि.स २०७४ को कात्तिक भित्रमा दुई न्यारोवडीसमेत खरिद गरिसक्ने छौ,” कंसाकारले भने ।
निगमका अनुसार वाईडबडी जहाजको लागि आवस्यक पर्ने दक्ष जनशक्ती विकास निर्माण गर्ने प्रक्रिया समेत सुरु भइसकेको बताएको छ । जहाज किन्ने मात्र होइन, खरिद गरेपछिको व्यवसायिक योजना समेत तयार पारिरहेको कंसाकारले जानकारी दिए । “हामी अहिले कुन सेक्टरमा जादाँ कति फाइदा हुन्छ, अध्ययन गर्दैछौ,” उनले भने ।
निगमले आगामी तीन वर्ष भित्रमा २१ वटा अन्तर्राष्ट्रिय र ३९ वटा आन्तरिक गन्तव्यमा उडान गर्ने लक्ष्य समेत राखेको छ । हाल निगमले ४ न्यारोवडी जहाजमार्फत ७ वटा अन्तर्राष्ट्रिय गन्तव्यमा उडान गरिरहेको छ । भने आन्तरिक तर्फ २६ वटा गन्तव्यमा उडान गरिरहेको छ । निगमले हाल नयाँदिल्ली, बैंग्लोर, मुम्बई, मलेसिया, कतार, हङकङ र बैंकक उडान गरिरहेको छ । निगमले हाल बोईङ ७५७ दुई जहाज र एयरबस ३२० का दुई गरी ४ जहाज मार्फत ७ गन्तव्यमा उडान गरिरहेको छ ।
निगमले आगामी २०७३ को असार भित्र ग्वाङजाओ, कलकत्ता, कुनमिङ, र यु.ए.ई नयाँ गन्तव्यमा उडान थाल्ने छ भने पहिलो वाईडबडी जहाज खरिदपश्चात जापान, दक्षिण कोरिया र अष्ट्रेलिया को सिड्ने उडान गर्ने लक्ष्य सार्वजनिक गरेको छ । भने दोस्रो र्वाइडबडी जहाज खरिदपश्चात साउदी अरेबियाकोे दमाम समेत नयाँ गन्तव्य हुने छ । त्यस्तैगरी २०७४ को कात्तिकमा थप दुई थान न्यारोवडीसमेत खरिद भइसक्ने भएकोले कोलम्बो, ढाका लगायत नयाँ गन्तव्य थपिने कंसाकारले जानकारी दिए ।
निगमले दुई वाईडबडी खरिद गरेर उडान सुरु गरेको पहिलो वर्षमा १ सय मिलियन डलर आम्दानी हुने प्रक्षेपण समेत गरेको छ । भने दोस्रो वर्षमा १ सय ५८ मिलियन डलर आम्दानी हुने प्रक्षेपण गरेको छ ।
  निगमसँग तीन वर्षमा ८ ठूला जहाज        