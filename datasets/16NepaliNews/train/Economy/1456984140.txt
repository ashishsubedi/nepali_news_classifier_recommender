
﻿अछाम, २० फागुन – अछामको कमलबजारस्थित साल्ट ट्रेडिङ कर्पोरेसन डिपोबाट आयोडिनयुक्त भानु नुन वितरण भएको छ । ग्रामीण भेगका बासिन्दााई पनि आयोडिन नुन उपलब्ध गराउने उद्देश्यले सरकारी अनुदानको नुन वितरण गरिएको हो ।
बुधबार पहिलो दिन नै डिपोबाट ३२४ बोरा नुन वितरण गरिएको साल्ट ट्रेडिङ कर्पोरेसनका मंगलसेन डिपो प्रमुख शेरबहादुर पालले जानकारी दिए । आयो नुन लिन कमलबजार आसपासका बिभिन्न गाविसका साथै बिकट र लामो दूरीमा रहेका ढकारी, तुर्माखाँदलगायतका क्षेत्रबाट पनि स्थानीय आएको उनको भनाइ छ । किलोको ९ रुपैयाँमा ५० किलोसम्म प्रत्येक परिवारलाई नुन दिएको जनाइएको छ ।
कमलबजार डिपोका लागि आएको ५०० क्विन्टल नुन २–३ दिनभित्रै वितरण गरिसक्ने लक्ष्य राखिएको डडेल्धुराबाट आएका साल्ट टेर्निङ कर्पोरेसनका कर्मचारी देवबहादुर भाटले बताए । डिपोमा नियमित खट्ने कर्मचारी नहुँदा यस्तो गर्नुपरेको उनको भनाइ छ ।
  एकैदिन ३२४ बोरा नुन वितरण        