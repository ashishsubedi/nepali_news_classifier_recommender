
﻿नयाँ पत्रिकाकाठमाडौं, ३० पुस
ललितपुर लगनखेलस्थित ललितपुर मोबाइल कम्प्लेक्समा हुवावे र सामसुङ मोबाइल खरिद गर्ने ग्राहकले सस्तो मूल्यमा सेट पाउने भएका छन् । हुवावे र सामसुङबीचको बजार प्रतिस्पर्धाका
कारण नेपाली बजारमा विभिन्न ब्रान्डका स्मार्टफोन उपलब्ध रहे पनि हुवावे र सामसुङ मोबाइलको मूल्य घटेको हो ।
कम्प्लेक्सले ग्राहकलाई हुवावे तथा सामसुङ मोबाइलको खरिदमा विशेष छुट दिइने बताएको छ । एकवर्षे वारेन्टीसहित हुवावेको सबैभन्दा बढी बिक्री भएको सेट र सामसुङको हट मोडलको मूल्य घटाएर ग्राहकलाई उपलब्ध गराइने कम्प्लेक्सको भनाइ छ ।
कम्प्लेक्सले ग्राहकलाई अझ बढी सुविधा र छुट दिने उद्देश्यसहित हुवावे र सामसुङका विभिन्न मोडलका फोन छुटमा बिक्री गरिँदै आएको
जनाएको छ । कम्प्लेक्समा हुवावे जी प्ले मिनी १७ हजार ४ सय, हुवावे वाई सिक्स १४ हजार ७ सय, वाई–५४१ ८ हजार ७० रुपैयाँमा उपलब्ध हुनेछ भने हुवावेको विश्वभर रुचाइएको पी–८ लाइटको २४ हजार ५ सय तथा हुवावे अनर फोर एक्सको २१ हजार रुपैयाँ तोकिएको छ ।
त्यसैगरी, सामसुङ जेड वानको ६ हजार, जे–२ को १२ हजार २ सय, सामसुङ–५३१ को १३ हजार ९ सय, जे– फाइभको १७ हजार ९ सय, टि–२३१ को १९ हजार ९ सय रुपैयाँ तोकिएको छ भने जे सिरिजको स्मार्टफोन जे सेभेनको २२ हजार ९ सय रुपैयाँमा उपलब्ध हुने कम्प्लेक्सले बताएको छ ।