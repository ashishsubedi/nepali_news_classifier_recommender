
﻿काठमाडौं । दुईपांग्रे उत्पादक हिरो मोटोकर्पले १११ सिसिको मेटल बडी स्कूटर ड्युएट बुधबारदेखि नेपाली बजारमा ल्याएको छ । नेपालका लागि हिरोको आधिकारिक विक्रेता नेपाल जेनेरल मार्केट्रिङले बुधबार पत्रकार सम्मेलन मार्फत ड्युएटलाई पहिलो पटक सार्वजनिक गरेको हो ।
ड्युएट तथा हालै बजारमा आएको ड्यास स्कूटर एकदमै नयाँ प्लाटफर्ममा बनेको हो जसको विकास हिरो मोटोकर्पको आएन्डडी टिमले गरेको हो । भारत तथा अन्य अन्तर्राष्ट्रिय बजारमा आएको केही महिनामै यी दुई स्कूटर ग्राहकहरु माझ लोकप्रिय भइसकेका छन् ।
ड्युएट नेपालमा रहेका सबै हिरो शोरुमहरुमा उपलब्ध छ । यसको मूल्य १ लाख ७१ हजार ५ सय रुपैयाँ तोकिएको छ । यो स्कुटर किन्दा, ५ वर्ष वारेन्टी, ९ फ्रि सर्भिसिङ, इन्जिन ओयलमा ३० प्रतिशत छुट, स्पेयरपार्टसमा ७ प्रतिशत, फ्रि हेल्मेट साथै सरल फाइनान्सको सुविधा पनि पाउने छन् ।
हिरो ड्युएटले आफ्नो १११ सिसि एअर–कुल्ड ४–स्ट्रोक सिंगल सिलिन्डर ओएचसी इन्जिनकोे साथ ८००० आरपीएममा ८.३१ बीएचपी अधिकतम पावर आउटपुट र ६५०० आर पीएम मा अधिकतम टर्क ८.३ एन एमको उत्कृष्ट प्रदर्शन दिन्छ ।
बाहिरै तेल राख्न मिल्ने स्थान, सिटभित्र मोबाइल चार्जिङ पोर्ट, सिट तथा तेल हाल्ने ठाउँ खोल्न रिमोट, बुट लाइट, सर्भिसिङ इन्डीकेटर, साइड स्ट्यान्ड इन्डीकेटर, ट्वीन पार्किङ ल्याम्प, पञ्जा राख्ने बक्समा बुट लाइट, इन्टिग्रेटेड ब्रेकिङ सिस्टम जस्ता विशेषताहरु छन् । यो स्कूटर क्यान्डी ब्लेजिङ रेड, पर्ल सिल्भर ह्वाइट, ग्रेस ग्रे, नेचर ग्रीन, पान्थर ब्ल्याक र भर्नियर ग्रे (नन्–मेटालिक) जस्ता ६ आकर्षक रंगमा उपलब्ध छ ।