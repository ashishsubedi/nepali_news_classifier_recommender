
﻿काठमाडौं/ नेपालका लागि टिभिएस मोटर कम्पनीको आधिकारिक विक्रेता, जगदम्बा मोटर्सले पहिलोपटक पोखरा, नयाँबजारस्थित सोरुमबाट अपाचे सिरिज आरटिआर म्याट ब्लु एडिसन बाइक बिक्री सुरु भएको छ ।
म्याट ब्लु एडिसन बाइकको जगदम्बा मोटर्सका भिपी दीपककुमार अग्रवाल र एएसबी अटोमोबिल्सका कार्यकारी निर्देशक प्रमेश पराजुलीले बिक्री सुरु गरेका थिए ।
४.५ सेकेन्डमै ० देखि ६० किमि प्रतिघन्टा पुग्ने १८० सिसी, रेसिङ च्यासिस १६० र १८० सिसी दुवैमा उपलब्धलगायत फिचर्स भएको अपाचे म्याट ब्लु एडिसन आरटिआर सिरिजमा सबैभन्दा धेरै पुरस्कार प्राप्त बाइक रहेको कम्पनीले जनाएको छ ।
नेपाली युवामाझ आफ्नो स्टाइलिस लुक, रेसिङ थिम र पर्फमेन्सका कारण अपाचे सिरिज लोकप्रिय रहँदै आएको कम्पनीको भनाइ छ ।
टिभिएस मोटर कम्पनीले विभिन्न आकर्षक रङमा उपलब्ध अपाचे सिरिजमा म्याट ब्लु रङ पनि थपेको हो । कम्पनीका हाल मुलुकभर डिलरसिप संख्या ५२ पुगेका छन् । जगदम्बा मोटर्स शंकर ग्रुपको कम्पनी हो ।