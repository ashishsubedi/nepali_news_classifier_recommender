
﻿२९ चैत, काठमाडौं । सरकारले नै उच्च प्राथमिकतामा राखेका राष्ट्रिय प्राथमिकताका आयोजनाहरुको प्रगति सन्तोषजनक देखिएको छैन ।
महालेखा परिक्षकको कार्यालयले सोमबार सार्वजानिक गरेको ५३औं वाषिर्क प्रतिवेदन अनुसार राष्ट्रिय प्राथमिकता प्राप्त आयोजनाहरुको प्रगति सन्तोषजनक नदेखिएको हो ।
निश्चित आधार र मापदण्डबिनै राष्ट्रिय गौरबका आयोजना घोषणा गरिएकाले कायोजनाकेा कार्यप्रगति न्यून देखिएको महालेखाले औंल्याएको छ ।
‘निश्चित मापदण्डको आधारमा मात्र राष्ट्रिय गौरवका आयोजनाको घोषणा गरी आयोजना समयमै सम्पन्न हुने आवश्यक व्यवस्था गर्नुपर्ने देखिएको छ,’ प्रतिवेदनमार्फत सरकारलाई सुझाइएको छ ।
राष्ट्रिय प्राथमिकता प्राप्त २१ आयोजनाहरु मध्ये ८ आयोजनाहरुको भौतिक प्रगति शून्य छ । जसमा १२ सय मेगावाट विद्युत उत्पादन क्षमताको बुढीगण्डकी जलविद्युत आयोजना, रेल्वे तथा मेट्रो विकास आयोजना, लुम्बीनी क्षेत्र विकास कोष, रेल्वे तथा मेटो्र विकास आयोजना, निजगढ बिमानस्थल, पोखरा अन्तराष्ट्रिय बिमानस्थल, पश्चिम सेती जलविद्युत आयोजना, कोशी कणर्ाली र कालीगण्डकी लोकमार्गको भौतिक प्रगति शून्य छ ।
जसमध्ये यही बैशाख १ गते पोखरा अन्तराष्ट्रिय बिमानस्थलको प्रधानमन्त्री केपी ओलीले उदघाटन गर्दैछन् ।
निर्माण सुरु भएका आयोजनाहरुको प्रगतिको अवस्था पनि निकै कमजोर देखिएको छ । आर्थिक वर्ष ०७४/०७५ मा निर्माण सम्पन्न गर्ने लक्ष्यका साथ आव २०६६/०६७ मा सुरु भएको हुलाकी राजमार्गको प्रगति आव ०७१/०७२ सम्ममा १३ प्रतिशत मात्रै भएको महालेखा परिक्षको प्रतिवेदनमा उल्लेख छ ।
सो आयोजनाका कुल लागत ३५ अर्ब ८० करोड रुपैयाँ हो तर महालेखा ले यो प्रतिवेदन तयार पार्दासम्म आयोजनाले १३ करोड रुपैयाँ मात्रै खर्च गर्न सकेको छ । आयोजना निर्माणको ठेक्का पाएको भारतीय ठेकेदार सम्झौता तोडेर भागेपछि यो आयोजनाको बेहाल भएको छ ।
त्यसैगरी, ०७४/७५ मै निर्माण सम्पन्न गर्ने उद्देश्यका साथ आव ०६४/०६५ मा निर्माण सुरु भएको मध्य पहाडी लोकमार्गको प्रगति पनि सन्तोषजनक देखिएको छैन । महालेखाले यो प्रतिवेनद तयार पार्दासम्म आयोजनाको ३५ प्रतिशत भौतिक प्रगति भएको छ । ३३ अर्ब ३७ करोड रुपैयाँ खर्च लाग्ने अनुमान गरिएको यो आयोजनामा १० अर्ब ६४ करोड रुपैयाँ मात्रै खर्च भइसकेको महालेखाको प्रतिवेदनमा उल्लेख छ ।
त्यसैगरी, ०६५/६६ मा सुरु भएको काठमाडौं तपाई फास्ट ट्रयाकको भौतिक प्रगति २.७ प्रतिशत मात्रै भएको छ । २ खर्ब ५० अर्ब रुपैयाँ खर्च लाग्ने अनुमान गरिएको यो आयोजनाले गत आर्थिक वर्षसम्ममा १ अर्ब ६५ करोड रुपैयाँ खर्च गरेको छ । यो आयोजना निर्माणकिो जिम्मा कसलाई दिने भन्ने बारे अझै पनि विवाद नै छ ।
त्यस्तै ०७३/७४ मा निर्माण सम्पन्न गर्ने लक्ष्यका साथ ०७०/७१मा सुरु गरिएको गौतमबुद्ध बिमानस्थलको भौकि प्रगति ७ प्रतिशत मात्रै भएको छ भने ०७७/७८ मा निर्माण सम्पन्न गर्ने लक्ष्य राखिएको भेरी बबइ सिचाइँ आयोजनाको भौतिक प्रगति १० प्रतिशत मात्रै भएको महालेखाले औंल्याएको छ ।
त्यसैगरी, ०७२/७३ मा सम्पन्न गर्ने लक्ष्य राखिएको राष्ट्रपति चुरे तराई मधेस संरक्षण समितिको भौतिक प्रगति २३.८१ प्रतिशत रहेको प्रतिवेदनमा उल्लेख छ ।
४५० मेगावाट विद्युत उत्पादन क्षमताको माथिल्लो तामाकोशी जलविद्युत आयोजनाको भौतिक प्रगति भने ७७.२ प्रतिशत सकिएको छ । ४१ ऋर्ब रुपैयाँ कुला लागत लाग्ने अनुमा गरिएकोमा २५ अर्ब रुपैयाँ खर्च भइसकेको महालेखाको प्रतिवोदनमा उल्लेख छ । ०७३/७४ मा सक्ने उद्देश्य रहेको मेलम्ची खानेपानी आयोजनाको भौतिक प्रगति ५० प्रतिशत मात्रै भएको छ ।
राष्ट्रिय गौरवका आयोजनामध्ये कतिपय आयोजनाको विस्तृत आयोजना प्रतिवेदन तयार नगरेको, कार्यान्वयन क्षमताको अभाव रहेको, स्थानीयस्तरमा विवाद रहेको, अन्तर निकाय समन्वयको अभाव रहेको जस्ता कारणले ती आयोजना समयमा पूरा भई लक्षित प्रतिफल प्राप्त हुने अवस्था नभएको प्रतिवेदनमा उल्लेख छ ।