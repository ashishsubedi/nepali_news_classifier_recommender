
﻿पोखरा औद्योगिक मेला विशेष
काठमाडौंको म:म पोखरामा
काठमाडौंका म:म:पारखीलाई लक्षित गरी पोखरा घुम्ने अवसर मिलाउन मेला अवसरमा पोखराको हिमालयन पिजा प्रालिले रेस्टुरेन्टमा म:मको व्यवस्था मिलाएको छ । काठमाडौंको ठमेलस्थित होटल वैशालीनजिक रहेको हिमालयन पिजा प्रालिका सञ्चालक शान्त शर्माले पोखरामा म:म र पिजा परिकार पस्किएका हुन् ।
मेला भर्न आउने ग्राहकले काठमाडौंको म:ममा पाइने विशेष प्रकारको तिल, बदाम वा भाङको छोपसहितको झोल–सुपसहित खान सक्ने सञ्चालक शर्माले दाबी गरे ।
मेलामा ग्राहकलाई बोसो र छालारहित म:म: पस्किँदै आएको उनको भनाइ छ । उनी भन्छन्, ‘म नाफा कमाउन पोखरा आएको होइन, हाम्रोमा खाएको खानेकुराको याद अन्यत्र जाँदा पनि आइरहोस् भन्न यहाँ स्टल राखेको हुँ, त्यसैले म:म:को गुणस्तरमा सम्झौता गर्दिनँ ।’ मेलामा बँदेल, हाँस अस्ट्रिच र चिकेन सेकुवा/छोयलासमेत राखिएको छ ।
भूकम्प र नाकाबन्दीअगाडि १ सय ८ प्रकारका पिजा बेच्ने गरेका शर्माले अहिले इन्धन अभावमा जम्मा ८ प्रकारमा सीमित हुनुपरेको गुनासो गरे । उनले भने, ‘इन्धन अभावका कारण १ सय ८ प्रकारका पिजाबाट ८ मा झर्नुपरेको हो ।’ शर्माले मेलामा आउने दर्शकलाई पिजाको स्वाद चखाउन एक लार्ज पिजामा एक बोतल बियर सित्तैमा उपलब्ध गराएका छन् । निकट भविष्यमा पोखराको लेकसाइडलाई केन्द्रबिन्दुमा राखेर हिमालयन पिजा प्रालिको शाखा विस्तार गर्ने सोचमा रहेको सञ्चालक शर्माले जानकारी दिए ।क्वालिटी लिकर्स
‘रक्सी धेरै खाने चिज होइन, समय हेरेर अवस्था र परिवेशमा खाए यसले औषधिको काम गर्छ । ‘सकभर रक्सी नखाऔँ, खानै परे गुणस्तरीय रक्सी सेवन गरौँ’ पोखरामा जारी मेलाको दोहोरी कार्यक्रमस्थलनजिकै रहेको स्टलमा क्वालिटी लिकर्सका प्रबन्धक काशी सुवेदी जनचेतचा फैलाउँदै थिए ।
बिन्दु कोइराला सुवेदीले सञ्चालन गरेको क्वालिटी वेभरेजमा अहिले १ सय १७ प्रकारका अन्तर्राष्ट्रिय ब्रान्डका रक्सी उपलब्ध छन् । स्टलमा बियर, ह्विस्की, वाइन पनि बिक्रीमा राखिएका छन् । अधिकतम २ लाख रुपैयाँसम्म पर्ने उच्च घरानियाँ रक्सी पनि उनले गण्डकी र धौलागिरीमा वितरण गरेका छन् ।
सिंघा, असाही र टाइगर बियरको बजारमा अहिले सबैभन्दा बढी माग रहेको उनको भनाइ छ ।
थाइल्यान्ड, सिंगापुर, जापानलगायत विदेशी मुलुकमा उत्पादित बहुराष्ट्रिय कम्पनीका उत्पादन मात्रै राखेको प्रबन्धक सुवेदीले जानकारी दिए । उनले भने, ‘लोकल उत्पादनमा गुणस्तरमा गडबढी हुन सक्छ, त्यसैले त्यस्ता उत्पादन राखेका छैनौँ ।’
पोखरामा सञ्चालन भएको मेलामा प्रस्तुत गरिने सांस्कृतिक कार्यक्रममा लोकदोहरीको मुख्य प्रायोजकसमेत रहेको क्वालिटी लिक्वर्सले सामाजिक क्षेत्रमा पनि उल्लेख्य सहयोग गरेको प्रबन्धक सुवेदीले जानकारी दिए ।स्काई लिंकमा छुट अफर
मेलामा प्रविधि र त्यसको उपयोगले मानिसमा परिरहेको प्रभाव र विभिन्न छुट स्किमबारे जानकारी दिन स्काई लिंक टेक्नोलोजीका सञ्चालक र कर्मचारीलाई यतिवेला भ्याइनभ्याई छ ।
प्रदर्शनी केन्द्रको डोममा रहेको स्टल नं १८ र १९ मा बजारमा आएका पछिल्ला प्रविधि विशेष छुट अफरको जानकारी पनि मेलामा सहभागी उपभोक्तालाई दिइँदै आएको स्काई लिंक सञ्चालक राजेन्द्र तिवारी बताउँछन् ।
उनी भन्छन्, ‘मेलामा बच्चा र स्कुले विद्यार्थीका लागि उपयोगी ट्याबलेट ५० प्रतिशत छुटमा राखिएको छ । ‘बजारमा १० हजार पर्छ, तर मेला अवधिमा हाम्रो स्टलमा पाँच हजारमा पाइन्छ ।’ त्यसबाहेक प्रत्येक कम्प्युटर र ल्यापटपहरूमा पनि पाँच हजारसम्मको छुट रहेको उनले बताए ।
डेल, ब्रदर्स ब्रान्डका कुनै पनि सामान तथा सिसी क्यामेरा, हेडफोन, इन्टरनेट राउटर, सम्पूर्ण आइटीका सामान र टच ह्वाइटबोर्डमा स्पेसल अफर राखिएको तिवारीले जानकारी दिए । ‘जसरी भए पनि ग्राहकलाई सन्तुष्टि दिन्छौँ, यसमा कुनै सम्झौता हुँदैन, चाहे नोक्सान नै किन नहोस्,’ उनले भने ।५ करोड लगानीमा ह्वाइट हाउस पार्टी प्यालेसपोखरा/ पोखराको सिर्जनाचोकमा ५ करोड लगानीमा ह्वाइट हाउस पार्टी प्यालेस सञ्चालनमा आएको छ । होटेल, बार, रेस्टुरेन्टलगायतको सुविधा रहेको पार्टी प्यालेसमा एकैपटकमा २ हजारभन्दा बढीलाई सुविधा दिन सकिने पार्टी प्यालेसले जनाएको छ । १० रोपनी क्षेत्रफलमा फैलिएको पार्टी प्यालेसमा २० कोठाको लज, रेस्टुरेन्ट तथा बारसमेतको सुविधा रहेको छ ।
प्रशस्त पार्किङ, नि:शुल्क वाइफाई, हरियाली गार्डेन, वाटर फाउन्टेन, बच्चाका लागि खेलौनालगायत सुविधा पनि पार्टी प्यालेसमा छन् । विवाह, व्रतवन्धलगायतका भोज, औपचारिक कार्यक्रमदेखि कन्सर्टसम्म गर्न मिल्ने हल भएको पार्टी प्यालेस पश्चिमाञ्चलकै ठूलो भएको सञ्चालकले जनाएका छन् ।
पार्टी प्यालेसका प्रबन्ध निर्देशक प्रकाश मल्लले पर्यटकीय नगरी पोखरामा सबै प्रकारका कार्यक्रम र ठूला–साना विवाह तथा व्रतवन्धलाई लक्षित गरी हालसम्मकै ठूलो पार्टी प्यालेस सञ्चालनमा ल्याइएको बताए ।
पार्टी प्यालेसमा ठूलो हलसँगै सानो कार्यक्रमका लागि २ सयजना अट्ने सानो हल पनि रहेको उनले बताए । ‘एकैपटक धेरैजनालाई सुविधा दिनका लागि हामीले यो पार्टी प्यालेस सञ्चालनमा ल्याएका हौँ,’ उनले भने । पार्टी प्यालेसमा आकर्षक इन्टेरियर अमेरिकी राष्ट्रपति बस्ने ह्वाइट हाउससँग मिल्दो अवधारणामा बनाइएको मल्लले बताए ।