
﻿कास्की/ नेपालमै पहिलोपटक बंगुरको कृत्रिम गर्भाधानसम्बन्धी सातदिने प्रशिक्षक प्रशिक्षण तालिम पोखरामा सम्पन्न भएको छ ।
सामर्थ/सिप्रेड संस्थाको आयोजना तथा युके एडको सहयोग तथा पशु सेवा बिभाग र राष्ट्रिय कृषि अनुसन्धान केन्ऽको सहकार्यमा पोखराका सम्पन्न तालिममा नेपालभरबाट १९ प्रशिक्षक सहभागी थिए ।
तालिममा बंगुरको भालेको बिर्य संकलन, प्रशोधन तथा प्याकेजिङ, भण्डारण र बजारीकरणसम्बन्धी सैद्धान्तिक र ब्यवहारिक क्रियाकलापबारे प्राविधिक तथा सैद्धान्तिक ज्ञान दिइएको थियो ।
कार्यक्रममा राष्ट्रिय कृषि अनुसन्धान केन्द्र नार्कका बंगुर तथा कुखुरा अनुसन्धान कार्यक्रम प्रमुख दामोदर न्यौपानेले बंगुरको कृत्रिम गर्भाधानबाट किसानले प्रत्यक्ष फाइदा लिन सक्ने बताए । तालिममा सहभागीलाई प्रशिक्षण दिन अमेरिकाबाट आएका जिनप्रो कम्पनीका डा. केभिनले नेपालमा बंगुरपालन सम्भावना राम्रो भएको बताउँदै तालिमबाट बंगुरपालक किसानले फाइदा लिन सक्ने जानकारी दिए ।
तालिममा सहभागी कृषक तथा पोखरा लाइभस्टक प्रालिका सञ्चालक छ्याम थापाले सातदिने तालिमपछि बंगुरपालनमा थप ऊर्जा मिलेको प्रतिक्रिया दिए ।