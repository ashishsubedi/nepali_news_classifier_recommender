
﻿मोहन गुरुङ
काठमाडौँ, ३० फागुन – विराटले पनि नेपाल आयल निगमको मूल्य सरह प्रतिलिटर ९९ रुपैयाँ दरमा बिक्री गरको छ । उपभोक्तालाई बढी मूल्य राखेर विक्री गरेको व्यापक आलोचना भएपछि विराटले जयन्ता आयल स्टोर्स र मालि आयल स्टोर्स कालिमाटीलाई ९९ रुपैयाँमा विक्री गर्न निर्देशन दिएको हो ।
जयन्ता प्रोपाइटर्स विनोद अग्रवालले विराट निर्देशनबमोजिम नै आइतबार विहान ८ बजेदेखि प्रतिलिटर ९९ रुपैयाँमा विक्री गरेको बताए । जयन्ता आयल स्टोर्स त्रिपुरेश्वरमा छ । “शनिवार वैठक बसेर विराटले ९९ बिक्री भनेको छ, सोही बमोजिम हामीले बिक्री गरेको हो” उनले भने, “शनिवारसम्म १ सय ३० रुपैयाँको दरले विक्री गर्दै आएका थियौ । हामीले निगम पनि इन्धन वेच्छौ, विराटको पनि विराटको पनि वेच्छौ ।
४८ रुपैयाँ नाफा लिएर विक्री गर्न अनुमति दिएको भन्दै नेपाल आयल निगमविरुद्ध उपभोक्ताबादीहरु आक्रोसित थिए । अख्तियार दूरुपयोग अनुसन्धान आयोगले पनि आपुर्ति मन्त्रालय, आपुर्ति व्यवस्थापन तथा उपभोक्ता हितसंरक्षण विभाग र नेपाल आयाल निगमलाई स्पटीकरणका लागि आइतावर बोलाइएको छ ।
विभागका निर्देशक लक्ष्मण श्रेष्ठले आइतवारबाट विराटले ९९ रुपैयाँमै विक्री गरेको बताए । “हिजोसम्म १ सय ३० रुपैयाँमा विक्री गरेको थियो” उनले भने, “आजबाट ९९ रुपैयाँमा विक्री गर्न थालेको छ ।
  विवादपछि विराटले पेट्रोल ९९ रुपैयाँमै बेच्न थाल्यो        