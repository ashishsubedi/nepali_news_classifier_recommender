
﻿काठमाडौं । जगदम्बा सिमेन्टले सुरक्षित तथा दीगो संरचना निर्माण गर्न अवलम्वन गर्नुपर्ने प्राविधिक जनाकारी दिने उद्देश्यले बौद्ध चावहिल मिस्त्री तथा स्थानीय ठेकेदारको भेला सम्पन्न गरेको छ । भेलामा कम्पनीका वरिष्ठ प्राविधिक सुनिल पौडेलद्धारा विशेष तालिम प्रदान दिइएको थियो ।
कार्यक्रममा १ सय ५० भन्दा बढी मिस्त्री तथा ठेकदारको सहभागिता रहेको कम्पनीले जनाएको छ । कार्यक्रमका संयोजक कम्पनीका वरिष्ठ विक्री प्रबन्धक रोशन पाठकले गुणस्तरीय उत्पादन, वृहत सञ्जाल र गुणस्तरमा एकरुपता गर्दै सिमेन्टले आफ्ना उत्पादन तथा सहि निर्माण विधिका बारेमा उपभोक्तालाई साक्षर गराउने उद्देश्यले देशको विभिन्न ठाँउमा यस्ता कार्यक्रम गर्दै आइरहेको छ ।
आगामी दिनमा निर्माणकर्मी तथा इन्जिनियरको तहमा पनि गर्दै जाने बताए । कम्पनीका व्रान्ड प्रबन्धक जगन्नाथ दाहलले जगदम्बा सिमेन्ट उपभोक्ता तथा समाजप्रति उत्तरदायी रही विविध उपभोक्तामुखी कार्यक्रम गरी रहेको छ ।