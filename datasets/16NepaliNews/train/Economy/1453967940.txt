
﻿काठमाडौं, १४ माघ – नेपाल प्रहरीको बेरुजु फछ्र्योटमा सुधार आएको छ । पछिल्लो ३ वर्षको तथ्यांकअनुसार प्रहरी प्रधान कार्यालयले बेरुजु फछ्र्योट अनुपात १० देखि १५ प्रतिशतले वृद्धि गरी ७० प्रतिशतको हाराहारीमा पु¥याएको छ । आर्थिक वर्ष ०६५÷०६६ अघिसम्म बेरुजु फछ्र्योट अनुपात ५० प्रतिशतभन्दा कम थियो । तर, आव ०६९ यताको ३ वर्षमा बेरुजु फछ्र्योटमा सुधार आएर यो अनुपात ६५ प्रतिशतभन्दा माथि पुगेको छ ।
अपारदर्शी खर्चमा नियन्त्रण, खरिद प्रक्रियामा परामर्शदाताको सल्लाह÷सुझाव, शक्ति केन्द्रको चलखेल अस्वीकार, कार्यसम्पादनमा चुस्त शैलीलगायत कारण फछ्र्योट अनुपात बढेको लेखा परीक्षणमा संलग्न एक अधिकारीको भनाइ छ ।
प्रहरी प्रवक्ता डीआईजी कमलसिंह बमका अनुसार आव ०७०÷७१ मा १ अर्ब ५ करोड ९२ लाख ९३ हजार रुपैयाँ बेरुजु रहेकोमा ६८ करोड ७४ लाखभन्दा बढी रकम अर्थात् ६५ प्रतिशत फछ्र्योट भएको छ । यो फछ्र्योट लक्ष्यभन्दा १० प्रतिशतले बढी हो । त्यसैगरी आव ०६८÷६९मा  ६९ करोड ४४ लाख ४२ हजार रुपैयाँ बेरुजु रहेकोमा ४३ करोड २९ लाख ९ हजार अर्थात् ६३ प्रतिशत र आब ०६९÷७० मा १ अर्ब २२ करोड ७० लाख ७७ हजारमध्ये ९२ करोड ५६ लाख ४५ हजार रुपैयाँ अर्थात् ७५.४३ प्रतिशत बेरुजु फछ्र्योट भएको छ ।
प्रहरी महानिरीक्षक उपेन्द्रकान्त अर्यालले बेरुजु फछ्र्योट अनुपातलाई अझै बढाउन लेखापरीक्षणमा संलग्न अधिकारीहरूलाई निर्देशन दिएका छन् । आर्थिक
प्रशासनअन्तर्गतका १६ जना अधिकृत तथा कर्मचारीलाई सम्मान गर्दै महानिरीक्षक अर्यालले जिम्मेवारीमा पारदर्शिता, प्रभावकारिता, जवाफदेहिता र शून्य सहनशिलतालाई केन्द्रमा राख्न मातहत कर्मचारीलाई निर्देशन दिए ।
प्रहरी नायब महानिरीक्षक श्यामबहादुर खड्का, प्रहरी वरिष्ठ उपरीक्षक पवनप्रसाद खरेल, प्रहरी नायब उपरीक्षकहरु त्रिलोकबहादुर चन्द, बेदराज खनाल र अनन्तराम शर्मा, प्रहरी निरीक्षकहरु तिलबहादुर कुँवर, चन्द्रकुमार गिरी र देवबहादुर कुँवरलाई अर्यालले सम्मान पनि गरे ।
यसैगरी प्रहरी सहायक निरीक्षकहरू ज्ञानबहादुर खड्का, राजु कस्पाल, बाबुराम दुलाल र कुमार कार्की, प्रहरी हवल्दारद्वय देवन भण्डारी र बलबहादुर बस्नेत तथा प्रहरी जवानद्वय फनाधर खनाल र नरबहादुर थापा पनि नगद तथा कदरपत्रसहित सम्मानित भएका छन् ।
  प्रहरीको बेरुजु फछ्र्योटमा सुधार        