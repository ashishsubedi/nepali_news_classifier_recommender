
﻿नयाँ पत्रिकाकाठमाडौं,२८ फागुन
राष्ट्रिय योजना आयोगका उपाध्यक्ष डा. युवराज खतिवडाले सीमान्तकृत किसानसम्म वित्तीय पहुँच पुर्‍याउन लघुवित्त बैंकहरूलाई आग्रह गरेका छन् । पछिल्लो समयमा ग्रामीण क्षेत्रमा वित्तीय विस्तार (पहुँच) बढ्दै गए पनि अझै पर्याप्त नभएको उनको तर्क छ । साना किसान विकास बैंकको १५औँ वार्षिकोत्सवका अवसरमा बिहीबार राजधानीमा आयोजित एक कार्यक्रममा उनले यस्तो बताएका हुन् ।
‘अझै पनि सीमान्तकृत किसानसम्म वित्तीय पहुँच पुग्न सकेको छैन,’ उपाध्यक्ष डा. खतिवडाले भने, ‘लघुवित्त बैंकहरूले त्यसतर्फ ध्यान दिनुपर्‍यो ।’ ठूला बैंकहरू सीमान्तकृत किसानसम्म नपुग्ने भएकाले ती वर्गमा वित्तीय पहुँच पुर्‍याउने जिम्मा लघुवित्त बैंकहरूको काँधमा आएको उनको भनाइ थियो । उनले भने, ‘साना किसान विकास बैंकले त्यसको नेतृत्व गरोस्, आवश्यक सहयोग गर्न सरकार तयार छ ।’
नेपालमा साना किसानबाटै कृषिको आधुनिकीकरण सुरु भएको डा. खतिवडाले बताए । साना किसानको पहलमा इजरायलमा कृषि तालिमका लागि विद्यार्थी पठाउने कार्यले कृषि क्षेत्रमा नयाँ सीप र प्रविधि भित्र्याउन महत्त्वपूर्ण योगदान पुगेको उनले बताए ।
बैंक तथा वित्तीय संस्थाको आँखामा उच्च जोखिमयुक्त मानिएको कृषि क्षेत्रमा काम गर्दा पनि ९९ प्रतिशत ऋण असुली हुनु निकै उत्साहजनक भएको उनले बताए । उनले भने, ‘यसले कृषि क्षेत्र उच्च जोखिमपूर्ण छ भन्ने भ्रम तोडिएको छ ।’
लघुवित्त बैंैकहरू विशेष प्रकारका वित्तीय संस्था भए पनि उनीहरूले सोही प्रकारको सुविधा पाउन नसकेको बताए । अहिले सबै किसिमका बैंक तथा वित्तीय संस्था एउटै छाता ऐन (बैंक तथा वित्तीय