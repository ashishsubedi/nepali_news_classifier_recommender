
﻿काठमाडौं । आईएमई समूहको सहकार्यमा भारतको बस उत्पादन अशोक लेलैन्ड कम्पनीले नेपालमा आफ्नो सर्भिस सेन्टर विस्तार गरेको छ । वर्कसपले लेलैन्डको गाडीहरु विक्रीका साथसाथै सर्भिस र स्पेयर्सको ब्यवस्था गर्ने गरी काठमाडौंको बालाजुमा सर्भिस सेन्टर खोलिएको आईएमई ग्रुपका कार्यकारी अध्यक्ष चन्द्रप्रकाश ढकालले जानकारी दिए ।
आईएमईका कार्यकारी अध्यक्ष ढकालले देशका अन्य प्रमुख शहरहरुमा पनि सर्भिस सेन्टर चाँडै सुरुआत गर्ने जानकारी दिए । ढकालले बिर्तामोड, इटहरी, वीरगञ्ज, हेटौडा, नारायणघाट, नौबिसे, दाङ्गमा सर्भिस सेन्टर सञ्चालनमा आइसकेको र अबको एक वर्षभित्र बुटवल, नेपालगञ्ज, सुर्खेत, धनगढी, बनेपा, बर्दिबासमा अत्यधुनिक सर्भिस सेन्टरहरु सञ्चालनमा ल्याउने बताए ।
यसैगरी लेलैन्डका प्रेसिडेन्ट विनोद के. देसारीले नेपालमा साझोदार पाउँदा खुशि लागेको बताए । उनले भने “अहिलेसम्म अशोक लेलैन्ड उपयुक्त व्यापारिक साझेदार नपाई रहेको अवस्थामा आईएमई समूहसँगको सहकार्यले नयाँ सुरुआत दिएको छ ।”
उक्त कम्पनीले १.५ टन क्षमताको साना पिकअप,सात सिट क्षमताको एम पीभी देखि ४९ टन क्षमता सम्मका ठूला टे«क्टर–टे«लरहरु र ५०÷६० सिट क्षमताका बसहरु, ट्रिपर ट्रकहरु निर्माण गरी विश्वभर विक्री गर्ने गरेको कम्पनीले जनाएको छ ।