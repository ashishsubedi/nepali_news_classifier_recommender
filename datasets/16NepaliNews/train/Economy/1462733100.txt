
﻿काठमाडौं, २७ बैशाख । पेट्रोलियम डिलर्स राष्ट्रिय एसोसिएसनको अध्यक्षमा लिलेन्द्र प्रधान निर्वाचित भएका छन् । यसअघिको कार्यसमितिमा पनि अध्यक्ष रहेका प्रधान आइतबार सम्मन्न निर्वाचनमा पुनः अध्यक्षमा विजयी बनेका हुन् ।
पूर्व अध्यक्ष सरोज पाण्डेलाई पराजित गर्दै आगामी तीन बर्षका लागि प्रधानले एसोसिएसनको नेतृत्व लिएका छन् ।
विजयी बनेका प्रधानले पेट्रोलियम क्षेत्रमा सुधार गर्नका लागि आफुले नेतृत्व लिएको बताएका छन् । ‘मैले पेट्रोलियम क्षेत्रमा सुधार गर्न खोजिरहेका छु, सबै साथीभाईको साथ पाएकाले अब आफूले गरेको प्रतिबद्धता कार्यान्वयन गर्न शुरु गर्छु’  थ्री ब्रदर्स पम्पका संचालकसमेत रहेका प्रधानले थपे ।
पेट्रोलियम व्यावसायमा ‘फेयर डिल, फेयर बिजनेस’ को अवधारणा लागु गरी व्यवसायीक सुधारको प्रयत्न गर्ने उनको भनाई छ । एसोसिएसनको महासचिवमा पनि विश्व अर्याल दोहोरिएका छन् । अर्यालले अध्यक्ष प्रधानकै प्यानलबाट उम्मेदवारी दिएर विजयी बनेका हुन् ।