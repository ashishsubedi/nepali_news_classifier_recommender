
काठमाडौं । सानिमा बै‌क र नेपाल सटिफाईङ कम्पनीबीच अनलाईन कारोबार गर्न डिजिटल सिग्नेचर प्रदान गर्ने सम्झौता भएको छ । उक्त सम्झौता नेपाल सटिफाईङ कम्पनीका अध्यक्ष बिप्लवमान सिंह र सानिमा बै‍कका प्रमुख कार्यकारी अधिकृत भुवन दहालले हस्ताक्षर गरेका हुन् ।
कम्पनीले रिडियान्ड इन्फोटेक नेपालद्वारा जारी गरेको डिजिटल सिग्नेचर र सर्टिफिकेटहरु व्यवस्थापन गर्दै आएको छ । यस कम्पनिले डिजिटल सिग्नेचर र सर्टिफिकेट देशभरि लागू गरि कागजद्वारा गरिने कार्यलाई प्रतिस्थापन गर्ने कार्य गर्दै आएको छ ।
कम्पनीसँगको सम्झौताबाट सानिमा बै‌कले आफ्नो निरन्तर रुपमा नवीन बैंकिङ गतिविधिले लगानीकर्ता, कर्मचारी, ग्राहक र परिचालकहरु तथा आफ्नो वरपरको समूदायको आवश्यकता पूर्ति गर्न परिचालित भएकोे छ ।
एनसीसीका अध्यक्ष सिंहले डिजिटल सिग्नेचरद्वारा डकुमेन्टस सुरक्षित हुनुका साथै पेपरलेस ट्रान्जेक्सनमा समेत टेवा पुर्याउने बताए । डिजिटल सिक्नेचर र सर्टिफिकेटद्वारा कारोबार मात्र सुरक्षित नभई बै‌कको ब्रान्ड इमेजलाई पनि मजबुत बनाउने विश्वास लिएको कम्पनीका अपरेसन म्यानेजर चिरन्जिबी अधिकारीले जानकारी दिए ।