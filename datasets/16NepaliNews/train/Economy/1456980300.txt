
﻿अमेरिकी भन्सार सुविधा लिन सरकार तात्यो
कृष्ण रिजाल/नयाँ पत्रिका
काठमाडौं, २० फागुन
अमेरिकाले दिएको भन्सार सुविधाको उपयोगका लागि सरकारले तयारीलाई तीव्र पारेको छ । गार्मेन्ट, गलैचा, हस्तकलालगायत विभिन्न ६६ वस्तुमा प्राप्त शून्य भन्सार सुविधा उपयोगका लागि सरकारका मन्त्रालय एवम् सम्बन्धीत निकायले रणनीतिक योजना बनाउन छलफल तथा अध्ययनलाई तिव्रता दिएका हुन् ।
अमेरिकी राष्ट्रपति बाराक ओबामाले नेपाली उत्पादनलाई विशेष व्यापार ग्राह्यता (स्पेशल ट्ेरड प्रेफरेन्स) दिने कानुनमा हस्ताक्षर गरेलगत्तै वाणिज्य मन्त्रालय र उद्योग मन्त्रालयले तयारी पोसाकको
उत्पादन तथा निर्यात प्रवद्र्धनको अग्रसरता देखाएका छन् ।
उद्योग मन्त्रालयले तयारी पोसाक (गार्मेन्ट) उद्योग पुनरुत्थानका लागि आवश्यक सुझाव दिन स्वयम् उद्योगीलाई नै आग्रह गरेको छ । मन्त्रालयमा बुधवार छलफल कार्यक्रम आयोजना गरेर मन्त्रालयले सम्बन्धित उद्योगी व्यवसायीलाई लिखित रुपमा माग र सुझाव दिन आग्रह गरेका हुन् ।
उद्योगमन्त्री सोमप्रसाद पाण्डेले तयारी पोसाक उद्योगलाई पहिलेकै अवस्थामा फर्काउन मन्त्रालय तयार रहेको बताए । उनले यसका लािग चाल्नुपर्ने नीतिगत कार्यका लागि आवश्यक सुझाव दिन उद्योगीसाग आग्रह समेत गरे ।
उद्योग मन्त्रालयले अमेरिकाले दिएको भन्सार छुटको सुविधा उपयोगका लागि भन्दै तयारी पोसाक उद्योग प्रवद्र्धनलाई विशेष आर्थिक क्षेत्र (सेज) उपलब्ध गराउने प्रस्ताव गरेको छ । मन्त्रालयले बाराको सिमरामा निर्माणधिन सेजमा तयारी पोसाक उद्योग स्थापना गर्न दिने भन्दै त्यसका लागि तयार रहन उद्योगीलाई आग्रह गरेको छ ।
उद्योग प्रवद्र्धन गर्दै भन्सार छुटको सुविधा उपयोगका लागि मन्त्रालयले काम शुरू गरिसकेको उद्योग सचिव सुर्य सिलवालले बताए । ‘उद्योगीले दिएको सुझावअनुसार नीतिगत निर्णय गर्ने छौं,’ उनले भने, ‘यसमा अर्थ मन्त्रालय तथा वाणिज्य मन्त्रालयसाग समन्वय आवश्यक छ ।’
वाणिज्य मन्त्रालयले भन्सार छुटको प्रभावकारी उपयोगका लागि आवश्यक रणनीतिक योजना बनाउने अध्ययन समिति गठन गर्ने भएको छ । मन्त्रालयले गत सोमवार उद्योगी व्यवसायीसाग छलफल गरी राय लिएको थियो । छलफलपछि वाणिज्यमन्त्री दिपक बोहोराले रणनीतिक योजना बनाउन अध्ययन समिति गठन गर्न निर्देशन दिएका छन् ।
अमेरिकाले नेपाललाई विशेष व्यापार ग्राह्यता (स्पेशल ट्ेरड प्रेफरेन्स) दिने कानुन अघिल्लो साता पारित गरेको हो । यससागै नेपालबाट अमेरिकामा हुने तयारी पोसकका साथै ६६ प्रकारका उत्पादनमा भन्सार लाग्ने छैन । अमेरिकाले भुकम्पपछिको नेपालको आर्थिक पुनरोत्थानमा सघाउने गरी यस्तो कानुन ल्याएको हो ।
नेपाल उद्योग वाणिज्य महासंघको निर्यात प्रवद्र्धन समितिका सभापति अनुपबहादुर मल्ले सरकारले निर्यात प्रवद्र्धनको वातावरण बनाउनुपर्नेमा जोड दिए । उनले सरकारको अग्रसरतालाई छलफलमै सीमित नारख्न सुझावसमेत दिए । नेपाल तयारी पोसाक संघका अध्यक्ष चण्डिप्रसाद आर्यालले सरकारले उद्योगलाई नियमित रुपमा विद्युत उपलब्ध गराउनुपर्ने बताए । त्यस्तै, औद्योगिक पूर्वाधार विकास तथा दक्ष जनशक्ति उत्पादनमा सरकारले जोड दिनुपर्ने उनको भनाइ छ ।