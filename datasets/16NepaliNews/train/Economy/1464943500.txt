
﻿नयाँ पत्रिकाकाठमाडौँ २१ जेठ
सिद्धार्थ बिजनेस ग्रुप अफ हस्पिटालिटीले जेठ २२ देखि २४ सम्म सिद्धार्थ कटेज बुटवलमा ‘सिद्धार्थ फुड एन्ड फन’ कार्यक्रम गर्ने भएको छ ।
कार्यक्रममा कम्पनीका सबै शाखाले आ–आफ्ना स्वादअनुसारका फुड स्टल राखी ग्राहकलाई सेवा प्रदान गर्नेछन् । कार्यक्रमअन्तर्गत ग्राहकले सिद्धार्थ बिजनेस ग्रुप अफ हस्पिटालिटी प्रालिले सञ्चालन गरेका मुलुकरका सबै शाखामा पाइने खाना स्वादको अनुभव लिन पाउनेछन् ।
कार्यक्रममा ‘इमम् कुक्स द बेस्ट सेग्मेन्ट’अन्तर्गत गृहिणीलाई विभिन्न स्वादका खाना–परिकार बनाउने तालिम दिइनेछ । तालिममा उत्कृष्ट हुनेलाई आकर्षक पुरस्कार व्यवस्था गरिने कम्पनीले बताएको छ ।
बालबालिकाको प्रतिभा उजागर गर्ने उद्देश्यले किड्स आर्ट कन्टेस्ट सेग्मेन्टअन्तर्गत चित्रकला, नृत्यलगायत विभिन्न विधामा बौद्धिक तथा मनोरञ्जनात्मक प्रतिस्पर्धा गराई उत्कृष्टलाई पुरस्कृत गरिने कम्पनीका कार्यकारी प्रमुख कृष्ण न्यौपानेले जानकारी दिए ।
सरकारले यस वर्षलाई ‘घुमफिर वर्ष २०७३’ का रूपमा मनाइरहेकाले त्यसमा टेवा पुर्‍याउने उद्देश्यले आन्तरिक पर्यटन प्रवद्र्धनका लागि शाखा सञ्जाल भएका पर्यटकीय स्थलको फोटो प्रदर्शनीमार्फत स्थानबारे जानकारी दिइने उनको भनाइ छ ।
कार्यक्रम अवधिभर मनोरञ्जन दिने उद्देश्यले प्रत्येक दिन साँझ ४ देखि ८ बजेसम्म राष्ट्रिय तथा स्थानीय कलाकारबाट सांगीतिक कार्यक्रम आयोजना गरिनेछ । बुटवलपछि मुलुकभरका शाखामा यस्ता कार्यक्रम आयोजना गरिने उनले बताए ।
करिब १८ वर्षअघि सुदूरपश्चिम कैलालीको टीकापुरबाट सुरु भएको कम्पनीको काठमाडौंको पुरानो बानेश्वरमा सिद्धार्थ फुडल्यान्ड, तीनकुनेमा सिद्धार्थ कटेज, सुन्धारामा होटेल सिद्धार्थ र तीनकुनेमा सिद्धार्थ स्विट एन्ड बेकरी सञ्चालनमा छन् ।
त्यस्तै, ललितपुरको धोबीघाटमा सिद्धार्थ कटेज, चितवनको चुम्लिङटारमा सिद्धार्थ रिभरसाइड रिसोर्ट, रुपन्देहीको बुटवलमा सिद्धार्थ होटेल तथा रेस्टुरेन्ट, बाँकेको नेपालगन्जमा होटेल सिद्धार्थ र सिद्धार्थ कटेज, सुर्खेतको वीरेन्द्रनगरमा सिद्धार्थ रिसोर्ट, कैलालीको चिसापानीमा सिद्धार्थ रिसोर्ट र टीकापुरमा होटेल सिद्धार्थ सञ्चालनमा रहेको न्यौपानेले जानकारी दिए ।
‘विकासमा पिछडिएको कर्णालीको जुम्लामा समेत सिद्धार्थ एप्पल गार्डेन रिसोर्ट सञ्चालन तयारी थालेका छौँ,’ उनले भने । रिसोर्ट सञ्चालन भएपछि जुम्लाको पर्यटन विकासमा टेवा पुग्नुका साथै स्थानीय उत्पादन प्रवद्र्धन गर्ने योजना कम्पनीको रहेको उनको भनाइ छ ।
कम्पनीले हस्पिटालिटी सेवालाई समेत टेवा पुर्‍याउन सिद्धार्थ ट्ेरडिङ कन्र्सन सञ्चालन गरेको छ । विभिन्न सामाजिक तथा प्राकृतिक प्रकोपमा परेका, सामाजिक एवं सांस्कृतिक रूपमा पिछडिएकालाई आर्थिक एवं सामाजिक सहयोग गर्न साकार नामक संस्थामार्फत सामाजिक उत्तरदायित्वसमेत कम्पनीले बहन गरिरहेको न्यौपानले बताए । सिद्धार्थ फुड एन्ड फनको टिकटमा उठेको रकम ‘साकार’मार्फत सामाजिक कार्यमा लगाइने उनको भनाइ छ ।