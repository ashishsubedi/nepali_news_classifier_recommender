
﻿काठमाडौं, ८ वैशाख
लामो समयदेखि धौ–धौ बन्दै गएको नेपाली भान्सा विस्तारै पुरानै लयमा फर्किन खोजिरहेको छ । करिब ५ महिना लामो सीमा अवरोध (नाकाबन्दी)पछि सर्वसाधारणको भान्सामा केही राहत महसुस हुने अवस्था बन्दै गएको छ ।
नेपाल राष्ट्र बैंकले बुधबार सार्वजनिक गरेको चालू आर्थिक वर्षको ८ महिनाको देशको वर्तमान आर्थिक तथा वित्तीय स्थितिमा भन्सार बिन्दुहरुको अवरोध खुलेसँगै इन्धनलगायत उपभोग्य वस्तुको आपूर्ति सामान्य हँुदै गएकाले उपभोक्ता मुद्रास्फीति दरमा सुधार आएको दाबी गरिएको छ । यद्यपि जनस्तरमा राष्ट्र बैंकको तथ्यांकले मूल्यको चाप मापन नहुने आरोप लाग्दै आएको छ । यसअघि पुसमा उच्च दरमा रहेको उपभोक्ता मुद्रास्फीति १२.१ प्रतिशत रहेकोमा फागुनमा १०.२ प्रतिशतमा झरेको छ । त्यसअघि कात्तिकमा उपभोक्ता मुद्रास्फीति १०.४ प्रतिशत थियो ।
  ५ महिनाअघिकै तहमा भान्सा        