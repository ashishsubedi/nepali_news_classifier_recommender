
﻿अमेरिकी डलर महँगिने क्रम जारी बिहीबार १ डलरबराबर १ सय ९.२४ रुपैयाँ यज्ञ बञ्जाडे/नयाँ पत्रिका
काठमाडौं, ८ माघ 
अमेरिकी डलरको तुलनामा बिहीबार नेपाली रुपैयाँ इतिहासमै सबैभन्दा कमजोर बनेको छ । विगत केही समययता डलरको मूल्य बढेपछि नेपाली मूद्राको मूल्यमा उच्च कमी आएको हो । बिहीबार एक अमेरिकी डलरबराबर १ सय ९ रुपैयाँ २४ पैसा नेपाली रुपैयाँ खर्चिनुपरेको छ । यो हालसम्मकै उच्च हो ।
पछिल्ला दिनमा भारतीय मुद्राको तुलनामा अमेरिकी डलरको मूल्य बढेकाले यो अवस्था आएको हो । नेपाली मुद्राको विनियमदर भारतीय मुद्रासँग स्थिर (पेग्ड) रहेकाले अमेरिकी डलरसँग भारुको मूल्य घटबढ हुँदा नेपाली मुद्रामा पनि उतारचढाव आउने गरेको छ । अहिले डलरको तुलनामा भारतीय मुद्रा कमजोर भएकाले त्यसको प्रत्यक्ष असर नेपाली मुद्रामा पनि परेको हो ।
‘डलरको मूल्यसँग नेपाली मुद्राको कुनै सम्बन्ध छैन,’ अर्थशास्त्री पृथ्वीराज लिगलले भने । अहिले पनि भारतीय अर्थतन्त्रमा आएको उतारचढावले डलरको तुलनामा त्यहाँको मुद्राको मूल्यमा कमी आएको र त्यसको असर नेपाली मुद्रामा पनि परेको लिगलको तर्क छ । ‘अहिले हामी केही गर्न सक्ने अवस्थामै छैनौँ,’ उनले भने, ‘भारतीय मुद्रा जता–जता जान्छ, हामी पनि त्यतै पछि लाग्नुपर्छ ।’
भारतीय अर्थतन्त्रमा आएको उतारचढावले त्यहाँको मुद्राको मूल्यमा कमी आएको र त्यसको असर नेपाली मुद्राको मूल्यमा पनि परेको छ । अर्थशास्त्री डा. पोषराज पाण्डेका अनुसार अहिले भारतीय अर्थतन्त्रमा प्रमुख दुईवटा शक्ति अघि आएका छन् । एकातिर विश्व वस्तु बजारमा कच्चा तेलको मूल्यमा आएको कमीका कारण भारतमा पनि डलरको मागमा कमी आएको छ, अर्कातिर प्रत्यक्ष वैदेशिक लगानी (एफडिआई) बाहिरिने क्रम तीव्र छ । यसले डलरको माग बढाएको छ । तर, एफडिआई बाहिरिने क्रम तीव्र बनेकाले डलरको माग उच्च बनी भारु कमजोर भएको पाण्डेले बताए । उनले भने, ‘भारतीय मुद्राको मूल्य नबढेसम्म नेपाली रुपैयाँ पनि कमजोर नै रहन्छ ।’
अमेरिकी डलर र नेपाली मुद्राको प्रत्यक्ष सम्बन्ध रहेको भए अहिलेको अवस्था नआउने पूर्वडेपुटी गभर्नर महाप्रसाद अधिकारीले बताए । उनले भने, ‘अहिले स्वदेशी अर्थतन्त्रका प्रमुख आर्थिक सूचक सकारात्मक रहेकाले डलरको तुलनामा नेपाली मुद्रा यति धेरै कमजोर हुनुपर्ने अवस्था आउँदैनथ्यो ।’
तेलको घट्दो मूल्य र आर्थिक मन्दीको चिन्ताले विश्वका सेयर बजारबाट अर्बांै डलर गुमेका समाचार सार्वजनिक भएका छन् । तेल बजारमा उथलपुथलसँगै न्युयोर्कदेखि युरोप र एसियाका सेयर बजार ओरालो लाग्ने क्रम जारी छ । बिहीबारसम्म अन्तर्राष्ट्रिय वस्तु बजारमा कच्चा तेलको मूल्य प्रतिब्यारेल २८ डलरमा झरिसकेको छ । यो क्रम अझै जारी रहने अनुमान छ । सोही कारण सेयरका लगानीकर्ताले आफ्नो लगानी कच्चा तेल र डलरमा स्थानान्तरण गरेकाले डलरको मूल्य अकासिएको विश्लेषकहरूले बताएका छन् ।
बिहीबार भारतमा १ अमेरिकी डलरबराबर ६८ रुपैयाँ भारुमा कारोबार भएको छ । यो पनि इतिहासमै उच्च हो । सोही कारण बिहीबार १ अमेरिकी डलरबराबर नेपाली मुद्रा १ सय ९ रुपैयाँ २४ पैसा पुगेको हो । तर, बिहीबारको तुलनामा शुक्रबार अमेरिकी डलर केही कमजोर बनेको छ । शुक्रबारका लागि राष्ट्र बैंकले एक अमेरिकी डलर बराबर १ सय ८ रुपैयाँ ४१ पैसा खरिद र १ सय ९ रुपैयाँ १ पैसा बिक्रीदर तोकेको छ ।
पछिल्ला दिनमा भारतीय मुद्राको तुलनामा अमेरिकी डलरको मूल्य बढेकाले नेपाली रुपैयाा पनि ऐतिहासिक रुपमा कमजोर बनेको हो, नेपाली मुद्राको विनियमदर भारतीय मुद्रासाग स्थिर (पेग्ड) रहेकाले अमेरिकी डलरसाग भारुको मूल्य घटबढ हुादा नेपाली मुद्रामा पनि उतारचढाव आउने गरेको छ
डलरको मूल्यसाग नेपाली मुद्राको कुनै सम्बन्ध छैन, अहिले भारतीय अर्थतन्त्रमा आएको उतारचढावले डलरको तुलनामा त्यहााको मुद्राको मूल्यमा कमी आएकाले त्यसको असर नेपाली मुद्रामा परेको हो, भारतीय मुद्रा जता–जता जान्छ, हामी पनि त्यतै पछि लाग्नुपर्छपृथ्वीराज लिगल अर्थशास्त्री
अमेरिकी डलर र नेपाली मुद्राको प्रत्यक्ष सम्बन्ध रहेको भए अहिलेजस्तो नेपाली रुपैयाा कमजोर हुादैनथ्यो, अहिले नेपाली अर्थतन्त्रका प्रमुख आर्थिक सूचक सकारात्मक रहेकाले डलरको तुलनामा नेपाली मुद्रा यति धेरै कमजोर हुनुपर्ने आन्तरिक कारण देखिदैनमहाप्रसाद अधिकारी पूर्वडेपुटी गभर्नर, नेपाल राष्ट्र बैंक
