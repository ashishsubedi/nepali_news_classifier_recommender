
﻿काठमाडौं । रन सुज इण्डष्ट्रिज पाँचौ वर्षमा प्रवेश गरेको छ । वार्षिकोत्सव कार्यक्रममा रन सुजका प्रबन्ध निर्देशक रुद्र न्यौपानेले २ वर्षमा विदेशी जुत्ता चप्पललाई नेपालबाट पूर्ण रुपमा विस्थापित हुने बताए ।
उनले कच्चा पदार्थ र तयारी वस्तुबीचको समान भन्सारदरलाई परिवर्तन गरे नेपाल स्वदेशी जुत्ता चप्पलमा आत्मनिर्भर हुने जानकारी दिए ।
उद्योगले हाल ६ सय ५० भन्दा धेरै मोडलका पार्टी सुज, स्पोर्टस् सुज, क्याजुअल सुज, स्कुल/कलेज सुज, चप्पल उत्पादन गर्दै आएको छ । यी सबै मोडल र डिजाईनका जुत्ता तथा चप्पल देशभरका आउटलेटहरुमा उपलब्ध गराउँदै आएको छ ।
रन सुजको उपत्यका बाहिर पोखरा, बुटवल, बाग्लुङ, धनगढी, नेपालगन्ज, इटहरी, भोजपुर लगायतका स्थानमा ७ र उपत्यका भित्र ५ गरी १२ वटा आधिकारिक शोरुम रहेको छ । यस उद्योगले करिब २ सय ५० जनालाई प्रत्यक्ष रोजगारी दिएको छ । उद्योगले आइएसओ. ९००१ः२००८ अवार्ड समेत प्राप्त गरिसकेको छ । रन सुजले स्वचालित पियू प्लान्टबाट ४ हजार जोर जुत्ता चप्पल उत्पादन गरिरहेको छ ।
उद्योगले यसै वर्षको शुरुआतदेखि सेना, प्रहरी तथा अन्य क्षेत्रका सुरक्षाकर्मीले प्रयोग गर्ने डीएमएस बुट दैनिक ७ सय जोर उत्पादन गर्दै आएको छ । ललितपुरको टिकाथलीस्थित कारखानाबाट डीएमएस बुट्को उत्पादन सुरु गरी विक्री गर्दै आएको छ । वार्षिकोत्सवको उद्घाटन भू–संरक्षण मन्त्री अग्नीप्रसाद सापकोटाले गरेका हुन् ।