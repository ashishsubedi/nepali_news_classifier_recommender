
﻿
नयाँ पत्रिका काठमाडौं, १२ माघ
बोटलर्स नेपालको उत्पादन कोकाकोलाले सञ्चालन गरेको ‘कोकाकोला सेपिङ ए बेटर फ्युचर ग्रान्ट च्यालेन्ज–२०१५’ का विजेता घोषणा गरेको छ ।
प्रतियोगिता वल्र्ड इकोनोमिक फोरमको ग्लोबल सेपर्स कम्युनिटीका सदस्यका लागि आयोजना गरिएको कम्पनीले बताएको छ । ग्लोबल सेपर्स २० देखि ३० वर्षबीचका युवा नेतृत्वकर्ताको समूह हो जुन विश्वका करिब ५ सय सहरमा आधारित मुख्य नेटवर्कसँग संगठित रहेको कम्पनीले जनाएको छ ।
प्रतिस्पर्धाका लागि ग्लोबल सेपर्सले विश्वका सबैभन्दा चुनौतीपूर्ण विषय सम्बोधन गरी योजना सुरु गरिएको थियो । ग्लोबल सेपर्स समुदायको नेपाल हबलाई १ सयभन्दा बढी आवेदनबाट ग्रान्ड प्राइज विजेतामा चयन गरिएको थियो । प्रतियोगितामा ‘नेपाल भूकम्प राहत योजना’का लागि २० हजार डलर पुरस्कारस्वरूप प्रदान गरिएको कम्पनीले बताएको छ ।
नेपालमा आएको भूकम्पपछि, सिन्धुपाल्चोकमा ४ हजार गाउँलेलाई स्वास्थ्य सेवा पुर्‍याउन कठिन भइरहेको अवस्थामा ग्लोबल सेपर्सले स्वास्थ्य चौकी पुनर्निर्माण गर्न तुरुन्त सामूहिक भूकम्प राहत सुरु गरेको थियो ।
कोकाकोलाको अनुदानपछि सिन्धुपाल्चोकको स्वास्थ्य चौकी नेपालको पहिलो पूर्ण रूपमा सञ्चालित सामुदायिक स्वास्थ्य चौकी बन्ने काठमाडांै हबका क्युरेटर स्नेह राजभण्डारीले जानकारी दिए ।