
﻿काठमाडौं । भाट–भटेनी सुपरमार्केट एन्ड डिपार्टमेन्टले धरानमा खुल्ने भएको छ । शाखा ४ गतेबाट सञ्चालनमा आउने बताइएको छ । भाटभटेनीको यो ११ औं शाखा हो ।
पोखरा पछि भाटभटेनीको दोस्रो शाखा धरानमा खुलेको हो । काठमाडौंमा ९ र पोखरामा एउटा सहित १० वटा शाखा सञ्चालनमा रहेका छन् । आगामी केही दिनमा नै चितवनको भरतपुरमा १२ औं शाखा खोल्ने तयारीमा जुटेको भाटभटेनी व्यवस्थापनले जनाएको छ ।
भाटभटेनी सुपरमार्केटले ५ हजारभन्दा बढीलाई रोजगार दिएको छ । यस धरान शाखाको सञ्चालन गर्न ५१ करोड रुपैयाँ लगानी भएको छ । यसमा करिब दुई सय जनाले रोजगारी पाउने छन् । एक हजार स्वदेशी उत्पादनका साथै विदेशमा बनेका दसौं हजार सामान भाट–भटेनीका स्टोरमा उपलब्ध छन् ।
भाट–भटेनी सुपरमार्केटले रेडिमेड गार्मेन्टलगायत विभिन्न प्रकारका सामानको विक्रीमा १० प्रतिशत तथा विभिन्न ब्रान्डका मदिरामा ५ प्रतिशत छुट दिइने छ । कपडा, श्रृगार सामग्री, इलेक्ट्रोनिक्सका सामान, फर्निचर, खाद्य वस्तुलगायत सम्पूर्ण सामान उपलव्ध हुनेछन् ।