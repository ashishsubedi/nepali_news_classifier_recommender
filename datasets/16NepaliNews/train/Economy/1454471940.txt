
﻿नयाँ पत्रिकाकाठमाडौं, २० माघ
इटालीको प्रख्यात ब्रान्ड डामिलानो इटालियाले नेपालमा सोरुम खुलेको अवसरमा २५ प्रतिशत शुभारम्भ छुट घोषणा गरको छ ।
नेपालको आरपी ग्रुपले नेपाल भित्र्याएको डामिलानोको गत मंसिर २८ मा दरबारमार्गको क्यापिटल मलमा सोरुम उद्घाटन भएको थियो । सोरुमको डामिलानो इटालियाका प्रमुख कार्यकारी अधिकृत साहिल मल्लिकले उद्घाटन गरेका थिए ।
लेदर ब्याग र एसेसरिजका लागि प्रख्यात ब्रान्ड डामिलानोको छुट आगामी तीन सातासम्म चल्ने गु्रपले जनाएको छ । डामिलानो इटालियामा लेडिज ब्याग, कम्प्युटर ब्याग, ट्रली ब्याग, जेन्स वालेट, बेल्ट, जेन्स सुज, स्यान्डल, लेडिज सुज, स्यान्डल उपलब्ध छन् ।
एक साताअघि सुरु भएको शुभारम्भ छुट अफरमा ग्राहक चाप बढ्दै गएको कम्पनीले जनाएको छ । डामिलानोमा ८ हजारदेखि ४० हजारसम्म सामान छन् ।
गु्रपका अध्यक्ष रुपेश पाण्डेले डामिलानोको नेपालमा सोरुम सुरु भएको अवसरमा छुट प्रदान गरिएको बताए । ‘युरोप र एसियामा सर्वाधिक मन पराइएको ब्रान्डलाई नेपालमा ल्याएर सेवा दिन पाउँदा खुसी छौँ, सोही खुसी साटासाट गर्न २५ प्रतिशतसम्म छुट उपलब्ध गराएका हौँ,’ उनले भने ।
उनले एक महिनाकै अवधिमा डामिलानो नेपाली बजारमा स्थापित भइसकेको बताए । ‘अहिलेको पुस्ता ब्रान्ड रोजी–रोजी सामान खरिद गर्ने हुनाले डामिलानो छोटो समयमै युवामाझ लोकप्रिय भएको हो’, उनले भने, डामिलानोमा अन्तर्राष्ट्रिय ब्रान्ड भनी अतिरिक्त मूल्य थपेका छैनौँ ।’
काठमाडौंपछि डामिलानो इटालियाको सोरुम पोखरामा पनि सुरु गर्ने ग्रुपले जनाएको छ । ‘डामिलानो इटालियाका सामान सबै वर्गमा पुर्‍याउने उद्देश्य राखेका छौँ । ओर्जिनल सामान खोज्दै भारत, थाइल्यान्ड, सिंगापुर सपिङ गर्ने वर्गलाई पनि लक्षित गरेका छौँ,’ उनले भने ।
सन् १९८९ मा भारतीय मुलका सुरेन्दर मलिकले स्थापना गरेको डामिलानो इटालियाका धेरै सोरुम भारतमा छन् । सन् २००० मा साहिल मलिक कम्पनीमा आबद्ध भएपछि यसको भारतमा आक्रामक उपस्थिति भएको थियो । भारतमा चार वर्षभित्र ७० वटा सोरुम सञ्चालन गर्ने कम्पनीको योजना छ ।
डामिलानो इटालियाले ४४ वटा कम्पनी सञ्चालन गर्दै आइरहेको छ भने युरोप, युएई, एसियामा आफ्नो उपस्थिति बढाउँदै लगेको छ । विश्वभर डामिलानो इटालीका १५ हजार सात सय सोरुम सञ्चालनमा आइसकेका छन् ।