
﻿काठमाडौं/ लेमन प्रालिले यस वर्षको फ्लेम अवार्ड एसिया–२०१६ मा डाबरको रियल स्कुल अफ नेपाल अभियानको इन्ट्रिगेटेड मार्केटिङ क्याम्पेनमा रजत पुरस्कार जितेको छ । लेमन प्रालिका प्रबन्ध निर्देशक उज्ज्वल शाक्यका साथ डाबर नेपालका मार्केटिङ प्रमुख अभयप्रसाद गोर्खाली नयाँदिल्लीको ताजभिभान्तमा सम्पन्न अवार्ड वितरण कार्यक्रममा सहभागी भएका थिए ।
‘यस क्षेत्रको सर्वोत्कृष्ट फ्लेम अवार्ड जित्नु हाम्रो लागि एक गौरवपूर्ण उपलब्धि हो,’ डाबर नेपाल प्रालिका प्रमुख बजार व्यवस्थापक अभयप्रसाद गोर्खालीले भने ।
लेमन प्रालिका प्रबन्ध निर्देशक शाक्यले सम्पूर्ण टिमको प्रयासले नै ख्यातिप्राप्त फ्लेम अवार्ड हासिल गर्न सफल भएको बताए । ‘यसले टिमको मनोबल अझ बढाएको छ,’ उनले भने, ‘अन्तर्राष्ट्रिय अवार्ड जित्ने पहिलो नेपाली विज्ञापन एजेन्सी भएकाले अब आउने दिन हाम्रा लागि अझ चुनौतीपूर्ण छन् र अझै राम्रो प्रदर्शन गर्नुपर्नेछ ।’ डाबर नेपालले यो प्रोजेक्टको सुरुवातदेखि नै साथ दिएर हरेक वर्ष देशभरि फैलिने अवसर प्रदान गरेको उनले जानकारी दिए ।
अवार्डले सम्मानित रियल स्कुल अफ नेपाल अभियान एक राष्ट्रियस्तरको प्रतियोगिता हो । यसमा देशका विभिन्न विद्यालयका विद्यार्थीले आफ्नो प्रतिभा देखाउने र एक अर्कासँग अन्तक्र्रिया गर्ने एउटा राम्रो अवसर पाउँदै आएका छन् ।
रुरल मार्केटिङ एसोसिएसन अफ इन्डिया (आरएमए)ले सन् २००६ मा स्थापना गरेको फ्लेम अवार्डको मुख्य उद्देश्य भारतका ग्रामीण भेग र सँगैका राष्ट्रको बजारीकरणलाई बढावा दिन अपनाइने प्रवद्र्धनात्मक, बजार व्यवस्थापन र नवीनताजस्ता कार्यको सर्वोत्कृष्टतालाई सम्मान प्रदान गर्नु रहेको कम्पनीले जनाएको छ ।