
﻿बन्द उद्योग सञ्चालन नभए, औद्योगिक वातावरण बिग्रिन्छ 
रामशरण महत पूर्वअर्थमन्त्री
भूकम्पबाट ठूलो जनधनको क्षति भयो । त्यसपछि तराइ आन्दोलन र भारतीय नाकाबन्दीबाट निजी क्षेत्र नराम्ररी प्रभावित बन्न पुग्यो । यसैका कारण देशको समग्र अर्थतन्त्रमा ठूलो असर ग¥यो ।
भूकम्प र नाकाबन्दीको मारमा परेका उद्योगीलाई बचाउन सरकारले ठोस कदम चाल्न नसक्दा देश नै अधोगतितर्फ लाग्यो । सरकारकै कारण औद्योगिक क्षेत्रमा लगानी आउन सकेन ।
भूकम्पबाट पीडित बनेका जनतालाई अहिलेसम्म राहत दिन नसक्नु दुःखद् हो । दाताले त्यत्रो रकम दिने प्रतिवद्धता जाहेर गरेका थिए । तर, यो सरकारले पुनर्निर्माण कार्यलाई कार्यान्वयन समेत गर्न सकेन ।
त्यसैगरी, विकास खर्च न्यून मात्रामा खर्च हुँदा आर्थिक वृद्धिदर समेत एक प्रतिशतमा खुम्चिने अवस्थामा आयो । महँगी दोहोरो अंकमा पुगेको छ । कालोबजारीयाको राज चल्दा उपभोक्ताले सास्ती खेप्नु परेको छ ।
तराई आन्दोलन र नाकाबन्दीबाट बन्द भएका उद्योग पुनः सञ्चालनमा ल्याउन सरकारको पहल जरुरी छ । विशेषगरी, २ नम्बर प्रदेशमा भएका उद्योगलाई सरकारले के/कसरी सकिन्छ सञ्चालनमा ल्यानुपर्छ ।
बन्द भएका ती उद्योगहरु सञ्चालनमा आउन सकेनन् भने औद्योगिक वातावरण विग्रन्छ । थप लगानी आउने सम्भावना हुँदैन । २०७२ साल आर्थिक निराशाजन वर्षको रुपमा स्थापित भयो । भूकम्प, तराई आन्दोलन र नाकाबन्दी राज्यको अर्थ व्यवस्था नराम्ररी खल्बलियो ।
भूकम्प पश्चात जे हुनु पर्ने हो, त्यो हुन सकेन । सरकारले क्षमता प्रदर्शन समेत शून्य रहयो । कर्मचारी प्रशासनमा राजनीतिक हस्तक्षेप हुँदा विकास खर्च २० प्रतिशतमा मात्रै सीमित भयो । जसले गर्दा आर्थिक वृद्धिदर एक प्रतिशतमा खुम्चिन पुग्यो ।
विकास निर्माणमा पनि बढी राजनीतिकरण भयो । त्यसैका कारण पनि विकास खर्च ज्यादै न्यू अवस्थामा पुगेको हो । २०७३ साल यसैगरी भूकम्प र नाकाबन्दी नहुन सक्छ । सरकारले योजना बनाएर अघि नबढे देशले आर्थिक रुपमा ठूलो क्षति व्यर्होन सक्छ । राजनीतिक स्वार्थ पूरा गर्न औद्योगिक धन्दामाथि हमता गर्ने सस्कृति नै बसेको छ । यसलाई राजनीतिक दलले रोक्नुपर्छ ।
औद्योगिक वातावरण नराम्ररी प्रभावित भयो 
पशुपति मुरारका 
अध्यक्ष, नेपाल उद्योग वाणिज्य महासंघ (एफएनसीसीआई)
२०७२ साल हरेक नेपालीका लागि पीडादायी बन्यो । यसले एउटा क्षेत्रमा मानिसलाई मात्रै असर गरेन । भूकम्प र नाकाबन्दीबाट देशको सामाजिक, आर्थिक, राजनीतिक, शैक्षिकलगायत क्षेत्र नराम्ररी प्रभावित भए ।
भूकम्पले १४ जिल्लाका व्यवसायीलाई उठिबास लगायो । नाकाबन्दीले देशभरका उद्योगीमाथि प्रहार ग¥यो । उद्योगमाथि भौतिका आक्रमण देखि उद्योगीमाथि संघातिक हमलाको समेत प्रयास भएको वर्ष हो २०७२ साल ।
४ महिनाभन्दा बढी नाकाबन्दी र ६ महिना भन्दा बढी तराई आन्दोलनले देशको आर्थिक विकासमा ठूलो धक्का दिएको छ । विशेषगरी २ नम्बर प्रदेशमा रहेका करिब २ हजार उद्योगधन्दा चल्नै नसक्ने गरी बन्द भए । ती उद्योगमाथि बन्दकर्ताको हमला समेत भयो ।
उद्योगमाथि संघातिक हमला हुँदा समेत न सरकारले सहयोग ग¥यो । न अन्य निकाय नै बोले । कसैले पनि औद्योगिक क्षेत्र बचाउन पहल नगरेको वर्षमा गनियो २०७२ साल । बन्दहड्ताल हुँदा सबैभन्दा पहिले उद्योगमाथि नै प्रहार हुन्छ । आखिर किन ?
भूकम्प र नाकाबन्दीले नेपालीलाई धेरै कुरा सिकाएको पनि छ । सबै कुरालाई नकारात्मक रुपमा मात्रै लिन हुन्न । स्वदेशमै उत्पादन बढाउनुपर्छ । आयातमुखी अर्थतन्त्र भन्दा उत्पादनमुखी अर्थतन्त्रलाई बढवा दिनुपर्छ भन्ने पाठ पनि सिकाएको छ ।
हामी लामो समय संविधान कुरेर बस्यौँ । संविधान आएपछि हामीले हर्षोल्लास साथ स्वीकार ग¥यौँ पनि । त्यतिवेला नै भूकम्पको कारण उद्योग–व्यवसायको अवस्था ठिक थिएन । तर, भूकम्पको दुःखमा संविधानले मल्हम लगाउला कि भन्ने अवस्थामा नाकाबन्दीले त्यो भन्दा बढी समस्या भयो ।
यो वर्ष हामीले जे–जति सुख वा दुख पायौं, त्यसबाट एउटा शिक्षा लिनुपर्छ भन्ने लाग्छ । दुख पर्दा के–के गर्न सकिँदो रहेछ भनेर हामीले सिक्यौ । हामी उद्योगी–व्यवसायीले धेरै नै मार खायौं । बैंकलाई ब्याज तिर्ने, सरकारलाई कर तिर्ने समय केही बढाइएको छ । अरू सुविधा केही छैन । यो भन्दैमा उद्योगी–व्यापारीले आफ्नो काम रोक्न सक्ने कुरा आउँदैन । यो वर्षले अर्को वर्ष पनि चुनौती बाँकी छाडेर जाँदै छ ।
उद्योगीका लागि कालो वर्ष
हरिभक्त शर्मा
अध्यक्ष, नेपाल उद्योग परिसंघ (सीएनआई)
२०७२ साल नेपालीका लागि अत्यन्तै दुखद् वर्ष रहयो । नयाँ वर्ष सुरु हुने वित्तिकै भूकम्पले नेपालीको जीवन तहसनहन मात्रै बनाएन देशलाई नै पछि धकेलिदियो ।
भूकम्पले अर्थतन्त्रमा ठूलो क्षति त पु¥यायो नै । त्यसपछि भारतले लगाएको नाकाबन्दीबाट पनि देश आर्थिक रुपमा तहसनहस नै बन्यो । भूकम्पले मुलुकको अर्थतन्त्रमा ७ खर्ब रुपैयाँबराबरको नोक्सान पु¥याएको छ । त्यसमध्ये भौतिक क्षति मात्रै ५ खर्ब १३ अर्ब रुपैयाँ पुगेको हो । नाकाबन्दीका कारण मुलुकको अर्थतन्त्रमा भूकम्पको जति नै क्षति पुगेको छ । जसका कारण देश औद्योगिक विकास नहुँदै अनऔद्योगिकतर्फ जाने सम्भावना छ ।
प्राकृतिक विपति र नाकाबन्दीले देश धेरै पछि धकेलिएको छ । करिब १० खर्ब रुपैयाँ क्षति हुँदा देश उठ्नै नसक्ने गरी थल्लिएको छ ।
नाकाबन्दीले ५ देखि ६ महिनासम्म उद्योगधन्दा चल्न सकेनन् । यसले रोजगारी, राजस्व, उत्पादनलगायत चौतर्फी असर परेको छ । लगानीको वातावरण त नराम्ररी प्रभावित भयो । कुल गार्हस्थ उत्पादन (जीडीपी)मा ५० प्रतिशतभन्दा बढी योगदान पु¥याउने सेवा क्षेत्र इन्धन र अन्य आवश्यक सामग्रीको अभावमा नराम्ररी प्रभावित भयो । त्यसको प्रत्यक्ष असर चालु आर्थिक वर्ष ०७२/७३ को आर्थिक वृद्धिमा पर्ने देखिएको छ । आर्थिक वृद्धिदर दुई प्रतिशतको हाराहारीमा पुग्ने सरकारी अनुमान छ । नेपालको प्रमुख विकास साझेदार एसियाली विकास बैंक (एडीबी)ले भने वृद्धिदर साढे एक प्रतिशतमा सीमित हुने प्रक्षेपण गरिएको छ । मूल्यवृद्धि दोहोरो अंकमा पुगेको छ ।
उद्योगधन्दा बन्दा हुँदा हजारौं बेरोजगार भए भवानी राणा
-(बरिष्ट उपाध्यक्ष, नेपाल उद्योग वाणिज्य महासंघ)
यस वर्ष आएको भूकम्प र नाकाबन्दीले मुलुकको आर्थिक तथा सामाजिक अवस्था झन् पछाडि धकेलियो । बन्द, हडताललगायतले तराईमा आधारभूत सरकारी सेवा साथै बै‌किङ तथा वित्तीय सेवा महिनाै‌सम्म सञ्चालन भएनन् ।
उद्योगधन्दा, कलकारखाना, व्यापार, व्यवसाय बन्द हुँदा औद्योगिक मजदुर बेरोजगार भए । इन्धन आपूर्ति सहज नहुँदा किसानले उत्पादन गरेको तरकारी, फलफूल, माछामासु, अन्डा, दूध, बजारमा पु¥याउन नसक्दा त्यतिकै खेर गयो, जसले गर्दा उनीहरूले लाखौँ रुपैयाँ गुमाउन पुगे । मुलुकले ५० अर्ब रुपैयाँभन्दा बढी राजस्व गुमायो । उद्योगी व्यवसायीले ऋण तिर्न नसक्ने अवस्था सिर्जना भयो । यसले गर्दा सरकारले उद्योग कलकारखाना पुनस्र्थापना र क्षतिपूर्तिका लागि १ खर्ब रुपैयाँको आर्थिक पुनरुद्धार कोष स्थापना ग¥यो ।
यस वर्षको सुरुमै आएको भूकम्प र त्यसपछिका निरन्तर पराकम्पनका कारण मुलुकको अर्थतन्त्र थला प¥यो । मुलुकले नयाँ संविधान त पायो, तर यसमा असन्तुष्टि जनाउँदै तराई–मधेसमा भएको आन्दोलनले मुलुकको अर्थतन्त्रलाई झन् शिथिल बनायो । अर्थतन्त्रका सबै परिसूचक प्रभावित भए ।
निजी क्षेत्रको लगानी बिना आर्थिक बृद्धिदर बढ्दैन
डा. विश्वम्बर प्याकुर्याल 
अर्थविद्
२०७२ साल त्यति राम्रो हुन सकेन । बैशाखमा भूकम्प जाँदा आर्थिक वर्ष समाप्त हुन तीन महिना थियो । ९ महिनासम्म त कुनै पनि कठिनाइ आएका थिएनन् । त्यो बेला पनि देशको आर्थिक स्थिति राम्रो थिए । गत वर्षको नौ महिनाभित्र के भयो ? त्यसको पनि अध्ययन हुनपर्छ । त्यो बेला पनि मूल्यवृद्धि नियन्त्रणमा थिएन । रेमिट्यान्स पनि घटेको थियो । वैदेशिक व्यापार घाटा ५ खर्ब १३ अर्ब रुपैयाँ पुगेको थियो । नौ महिनामा हामीले कूल बजेटको ८२ प्रतिशत व्यापार घाटा भोग्यौं । त्यो समयमा निर्यात घट्यो । रेमिट्यान्स ३२ प्रतिशत भएको ७ प्रतिशत पनि सोही समयमै घटेको हो । सबैकुरा भूकम्पले गर्दा भएको हैन । गत आर्थिक वर्षको तीन महिना बाँकी छँदा भूकम्प गएको हो । बाँकी नौ महिनामा पनि खास प्रगति हुन सकेन ।
भूकम्पको मार खेपिरहेका जनतालाई नाकाबन्दीले थप पीडा दियो । त्यसले चौतर्फी असर पु¥यायो । आयात/निर्यात नै ठप्प हुँदा देश आर्थिक रुपमा समस्यामा प¥यो ।
एसियाली विकास बैंक (एडीबी)ले नेपालको आर्थिक वृद्धिदर साढे एक प्रतिशतमा सीमित हुने प्रक्षेपण गरेको छ । तर, मलाई त्यति हुन्छ जस्तो लाग्दैन् । आर्थिक वृद्धिदरलाई साढे एक प्रतिशतमा कायम राख्न सकियो, भने ठूलो उपलब्धी हो ।
लगानीको वातावरण विग्रिएको छ । यसले गर्दा स्वदेशी मात्रै नभई विदेशी लगानीकर्ता समेत हतोत्साहित हुने सम्भावना हुन्छ । अहिले सरकार र निजी क्षेत्रबीच विवाद बढेको छ । निजी क्षेत्रले हामी असुरक्षित भयौं भन्दै आएका छन् ।
सरकारले अत्यावश्यक बस्तुको अनुगमन गर्नु साटो आखा अघि देखा परेको बस्तुमाथि मात्रै अनुगमन गर्दा समस्या भएको हो । सरकारले लगानीमैत्री वातावरण बनाउन सकेन भने, देश विकास सम्भव हुँदैन् ।
सरकारले मात्रै लगानी गर्दैमा आर्थिक वृद्धिदर बढ्दैन् । आर्थिक वृद्धिदर बढ्न निजी क्षेत्रको लगानी आवश्यक छ ।
भूकम्प र नाकाबन्दीले थोक तथा खुद्रा व्यापार, यातायात, पर्यटन र आर्थिक सेवा अवरुद्ध भएका कारण कुल गार्हस्थ उत्पादनमा आधाभन्दा बढी योगदान दिने सेवा क्षेत्र खुम्चिन पुग्यो । इन्धन, कच्चा पदार्थ र ऊर्जा अभावका कारण औद्योगिक क्षेत्रको वृद्धिमा पनि संकुचन आयो । बन्द र नाकाबन्दीले सबैभन्दा बढी इन्धन आपूर्तिमा असर प¥यो ।
भूकम्प र नाकाबन्दीले मुलुकको अर्थतन्त्र तहसनहस बनेको छ । भूकम्पले शिथिल बनेको अर्थतन्त्र नाकाबन्दीले तहसनहसै बनायो । लगानीका क्षेत्र संकुचित भएका छन् । सरकारको कार्यान्वयन क्षमता शिथिल भएको छ, मुख मात्रै चलाउने, तर हातखुट्टा नचलाउने प्रवृत्ति बढ्दो छ । कर्मचारी नियन्त्रणमा नहुँदा सरकारले केही गर्न सकेका छैनन् ।
 