
﻿निर्देशक हेमराज बिसीले निर्देशन गरेको नेपाली चलचित्र जेरी तेस्रो हप्तामा प्रदर्शन भईरहेको छ । हप्तामाप्रदर्शनको क्रममा रहँदा पनि दर्शकको माया र साथ उतिकै पाईरहेको सिनेमा  जेरी  को टिम अहिले देश दौडाहामा छ । मोफसलका विभिन्न ठाउँमा पुगेर दर्शकको प्रतिक्रिया लिईरहेको कलाकार सहितको निर्माण टिम शनिवार चितवन पुगेको छ । चितवनमा सिनेमा युनिटले दर्शकको राम्रो माया पायो । शुक्रवार पोखरेली दर्शकको हुटिङ र माया बोकेर चितवन पुगेका निर्देशक हेमराज बिसी कलाकारहरु अनमोल केसी, अन्ना शर्मा तथा अमलिया शर्मा सहितको टोली चितवनका सिनेमा हलमा पुग्दा दर्शकले घेरे र सबैको कामको तारिफ गरे । त्यस्तै धैरै महिला फ्यानहरुका ढुकढुकी बनेका युवा अभिनेता अनमोललाई अटोग्राफ दिन समेत भ्याई नभ्याई भएको पाईयो । भने उनीहरुसँग तश्विर खिचाउनेको भीड झन बाक्लो थियो ।
दर्शकको माझमा पुगेका अभिनेता अनमोलले दर्शकको साथ तथा मायाले उत्साहित बनाएको तथा यो प्रकारको प्रस्तुती दिनमा आफु संधै प्रयत्नसिल हुने भन्दै यो साथलाई जारी राख्न दर्शकलाई आग्रह गरे । सिनेमा  जेरी  युनिट चितवनबाट हेटौंडा हुँदै पुर्वी नेपालका विभिन्न जिल्लामा पुग्ने कार्यक्रम सहित मोफसलमा छ । सिनेमाले प्रदर्शनको तेस्रो हप्तामा प्रवेश गर्दा २ करोड बढीको ग्रस विजनेश गरिसकेको छ ।
