
﻿नेपाली चलचित्रमा विशेषत युवा लक्षीत सामाग्री, नयाँ शैली र केही छाडा प्रवृती पस्किएर सिनेनगरीमा डेब्यु गरेका युवा निर्देशक निश्चल बस्नेतद्धारा निर्देशित दोश्रो चलचित्र  टलकजंग भर्सेस टुल्के ले काठमाडौँ उपत्यकामा राम्रो सुरुवात गरेको छ । प्रर्दशन अगावै केही चर्चा परीचर्चा बटुलेको चलचित्र शुक्रबारदेखि काठमाडौं उपत्यकाका करिव दर्जन हलहरुबाट प्रदर्शन सुरुवात गरेको हो । टुल्के उपत्यका बाहिर भने एक साता पछि अर्थात कात्तिक २१ गतेदेखि मात्रै प्रर्दशनमा आउने जिनर्माण युनिटले जनाएको छ । केही नजान्नेसोझो गाँउले ठिटोले आफ्नो गुमेको परिचय खोज्न गरेको संघर्षको कथालाई चलचित्रमा उठान गरिएको छ ।

 

 

 

द्वन्द्वको परिवेश भित्रको समाज कसरी अगाडि बढिरहेको हुन्छ र के कस्ता षडयन्त्रका तानाबाना बुनिन्छन्रु भन्ने लगायतका बिषय चलचित्रले उठाउन खोजेको छ । उपत्यकाका क्युएफएक्स अन्तरर्गत सिभिल मल, कुमारी, जय नेपाल हलमा चलचित्रका लागि ७ शो छुट्याईएको छ । त्यस्तै बिग मुभिज, सिने दि सेफ, गोपीकृष्णा, अष्टनारायण, गुण सिनेमालगायतका हलहरुमा पनि चलचित्रको प्रदर्शन भईरहेको छ । राजधानीको मुख्य मल्टिप्लेक्स क्युएफएक्स अन्तर्गतको सिभिल मल, जय नेपाल र कुमारी हलमा  टलकजंग भर्सेस टुल्के  को अग्रिम टिकट बुकिङ खुल्ला गरिएका थियो ।

सुपरहिट चलचित्र  लुट  का निर्देशक निश्चल बस्नेतको निर्देशित चलचित्रमा नाटकका पारखी खगेन्द्र लागमीछानेको पटकथा लेखन ऋचा शर्मा, दयाहाङ्ग राई, सुशांक मैनाली, रजनी गुरुङ्ग, प्रकास घिमिरे, राज थापा लगायतका कलाकारहरुले अभिनय गरेका छन् । षटकोण आर्टस् र ब्ल्याकहर्स पिक्चर्सको संयुक्त ब्यानरमा बनेको यो चलचित्रमा रामकुमार बनिया, रोजिना सिटौला र सीता श्रेष्ठको पनि लगानी रहेको छ ।

 
