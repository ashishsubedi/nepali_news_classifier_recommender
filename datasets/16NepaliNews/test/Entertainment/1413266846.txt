
﻿मङ्सिर १९ मा प्रदर्शन हुने भनिएको फिल्म रङ बैजनी को टिजर सार्वजनिक भएको छ । फिल्मलाई १२ बर्ष पछि शम्भु प्रधानले निर्देशन गरेका हुन् । सम्झना, स्वर्ग , सपना, सुन चादी , १६ बर्षे जोवन, आशिर्वाद , बेहुली जस्ता फिल्म निर्देशन गरेका प्रधानले अहिले रङ बैजनी लिएर आउन लागेका हुन् । यस अघिका गीत तथा प्रोमोमा यी सबै कुरा नखुलाएता पनि यसमा भने सबैको क्रेडिट लिन खोजेका छन् । माथि उल्लेखित सबै फिल्मले दर्शकको मनमा राज गरेका थिए । अहिले उनीले समयसापेक्ष फिल्म लियर दर्शक सामु आएको बताएका छन् । टिजरमा फिल्मका मुख्य तिन पात्र गरिमा पन्त , सुमिना घिमिरे र दिक्पाल कार्कीको जीवनको उतार चढाव संगै जीवनको रङ देखाइएको छ । नुतन प्रधानको कथा तथा निर्माण बनेको यस फिल्ममा दीप प्रधानको संगीत रहेको छ । फिल्ममा पारिवारिक ड्रामा देखाईएको छ ।
