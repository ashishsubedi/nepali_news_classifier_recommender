
﻿घोडा चढ्दै रेखा थापाले फाइट हानेको फिल्म  हिम्मतवाली  ले दशैंमा व्यापारिक तहल्का पिट्यो । रेखाको शिर्ष भूमिका रहेको अर्को फिल्म  तथास्तु  को पोस्टर्स बाहिरिएका छन् । जहाँ रेखालाई पेस्तोल ताक्दै गरेको देखाइएको छ । सविर श्रेष्ठको निर्देशन रहेको फिल्म  तथास्तु  मा रेखासँगै किशोर खतिवडा, सुवास थापा र विज्ञन जोशीको मुख्य भूमिका छ । सार्वजनिक एउटा पोस्टरमा यी चारै जना कलाकारलाई देख्न सकिन्छ ।  तथास्तु  सविर निर्मित पहिलो फिल्म हो ।

निर्देशक एवं निर्माता श्रेष्ठले रेखालाई  तथास्तु  दमदार भूमिकामा प्रस्तुत गरेका छन् । सविर भन्छन्,  रेखा थापालाई कसले चोर्यो मेरो मन पछि दमदार रोलमा प्रस्तुत गरेको छु ।  व्यावसायिक सफल फिल्म कसले चोर्यो मेरो मन सविर निर्देशित पहिलो फिल्म थियो । जहाँ रेखा राजकुमारीको भूमिकामा प्रस्तुत भएकी थिइन् । माघे संघ्रान्तीको छेको पारेर पौष २५ गते सार्वजनिक प्रदर्शनमा आउने फिल्म  तथास्तु  मा बसन्त सापकोटाको संगीत छ । बाबु श्रेष्ठको छायाँकन रहेको यो फिल्ममा जगदिश्वर थापाको संवाद एवं पटकथा रहेको छ । फिल्मका द्धन्द्ध निर्देशक रोशन श्रेष्ठ हुन् ।  तथास्तु  मा समावेश गीतको भिडियो हेर्न तलको भिडियोका क्लिक गर्नुस् । भिडियोमा रेखा र किशोर फिचरिङ छन् ।
