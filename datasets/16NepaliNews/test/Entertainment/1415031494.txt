
﻿भनिन्छ समय आउनु पर्छ सबै आफै मिल्दै जान्छ । यस्तै भएको छ अहिले नायिका प्रियंका कार्कीलाई । केहि नायिका सिंगल स्क्रिनमा हिट छन् भने केहि मल्टिप्लेक्समा तर प्रियंका अहिले दुवै तिरको हिरोइन बन्दै छिन् । गत बर्ष प्रदर्शनमा आएको फिल्म  झोले  मा उनलाई मल्टिप्लेक्सका दर्शकले रुचाए भने  नाई न भन्नु ल -२  मा उनी सिंगल र मल्टिप्लेक्स दुबैमा छाइन् । यो बर्ष उनी अभिनित प्रदर्शनमा आएको  आवरण  र  मेरो बेस्ट फ्रेन्ड  ले त्यति रामो व्यापार गर्न सकेनन् तर उनको कामको भने चर्चा भयो । शायद यसै कारण होला अहिले हरेक निर्माता र निर्देशकको रोजाईमा प्रियंका पर्ने गरेकी छिन् । मिजासिलो व्यबहार र पात्र सुहाउदो अभिनयका कारण उनी पछिल्लो समय एक पछि अर्को फिल्ममा व्यस्त हुने क्रम निकै बाक्लिएको छ । प्रियंकालाई फिल्म खेलाउने हो भने लामो समयसम्म कुर्नु पर्ने अवस्था आइसकेको छ ।

हाल नाई न भन्नु ल-३ मा व्यस्त प्रियंका भन्छिन  म कसैको मन दुखाउन चाहन्न तर अगाडी डेट दिसकेकोलाई छोडन पनि त् सक्दिन ।  उनि गत बर्षको बल्कबष्टर फिल्म  ६ एकान ६  को टिमले बनाउन लागेको फिल्म वडा नम्बर ६ मा भित्रिएकी छिन् । मङ्सिर ३ गते बाट फ्लोर ज्वाइन गर्ने भनिएको फिल्म हाउ फन्नी की प्रोटागोनिस्ट प्रियंकालाई अहिले समय मिलाउन निकै गाह्रो भैरहेको छ ।  हाउ फन्नी र वडा नम्बर ६ को शुटिङको सेड्युल मिलाउन निकै मुस्किल परिरहेको छ तर मध्यमार्गी उपाय खोजिरहेका छौ  प्रियंकाले बताइन् । हाल नाई न भन्नु ल-३ को शुटिङ व्यस्त प्रियंकाको काम १० दिन पछी सकिने छ भने उनि लगतै वडा नम्बर ६ु मा व्यस्त हुनेछिन् ।

 

 

वडा नम्बर ६ु को १५ दिनको छायांकन सके लगतै उनि हाउ फन्नी मा व्यस्त हुनेछिन । यता आर्यन सिग्देल र जीवन लुइँटेललाई  मेरो एउटा साथी छ  पछी संगै पर्दामा देखाउन लागेका निर्देशक अनिल संग्रौला पनि प्रियंका कै डेटको पर्खाइमा छन् । उनको शुटिङ अब फागुनको अन्त्य तिर हुने सम्भावना देखिएको छ । किनकी नाई न भन्नु ल -३ को छायांकन सके लगतै आर्यनले आफ्नो खुट्टाको सर्जरी गराउने छन् । यता लामो समय फिल्म बितरणलाई पेशा बनाईरहेका गोपाल कायस्थले पनि बनाउने भनेको फिल्म लुटेरामा निखिल उप्रेतीको जोडीको रुपमा प्रियंकालाई रोजेका छन् । तर एक हप्ता भित्र फ्लोर ज्वाईं गर्ने भनेको लुटेरा मा भने प्रियंकाको डेट नमिल्ने सम्भावना प्रवल छ ।

वडा नम्बर ६ मा प्रियंका र विल्सन विक्रम राई प्रवेश भैसकेको छन् भने अन्य कलाकार सार्वजनिक भैसकेका छैनन् । यो बर्षको अन्त्यमा प्रदर्शनमा आउने फिल्म नाई न भन्नु ल-३ मा प्रियंका मल्टिप्लेक्स र सिंगल स्क्रीन दुवैमा छाउने छिन भने  सुन्तली  मार्फत मल्टिप्लेक्समा गज्जबै छाउने पक्का छ । केहि दिन अगाडी हङकङमा सम्पन्न भएको  इन्फा अवार्ड २०७०  मा पपुलर एक्ट्रेसको अवार्ड समेत जितेकी प्रियंका मङ्सिरमा सम्पन्न हुने  डी सिने अवार्ड  र  कामना फिल्म अवार्ड  मा उत्कृष्ट अभिनेत्रीको मनोनयनमा परेकी छिन् ।

 
