
﻿यो बर्षको बडादशैंको फुलपातीका दिनबाट प्रदर्शन आरम्भ गरिएको रेखा थापाको निर्देशनमा निर्माण भएको फिल्म  हिम्मतवाली  ले एक साताको अबधीमा बक्स अफिसमा १ करोड ५१ लाख ४६ हजार १७६ रूपैयाँ आम्दानी गरेको छ । यस आम्दानीमा नेट र ग्रस दुबै रहेको बताइएको छ । यो फिल्म मुलुकभरका करिब ९० वटा हलहरूमा लागिरहेको छ ।

 

उपत्यका बाहिर भने फिल्मले गत तीन दिनमा २९ लाख ग्रस कलेक्सन गरेको बताइएको छ । फिल्म  हिम्मतवाली  बसन्त सापकोटा र टंक बुढाथोकीले संगीत दिएका छन भने रामशरण उप्रेतीले छायाँकन गरेका छन । फिल्ममा द्धन्द्ध निर्देशन चन्द्र पन्तले गरेका छन ।  हिम्मतवाली मा बसन्त श्रेष्ठको नृत्य निर्देशन रहेको छ भने आमा सरस्वती थापा निर्माता रहेकी छन । रेखा थापाको स्टारडम र दशैंको लामो बिदाको फाइदा उठाएको यस फिल्मले आगामी दिनमा पनि दर्शकहरूलाइ हलसम्म तान्ने अनुमान गरिएको छ ।
