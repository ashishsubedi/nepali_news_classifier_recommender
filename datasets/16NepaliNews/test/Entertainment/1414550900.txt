
﻿बसन्त निरौलाको निर्देशनमा निर्माण भैरहेको नयाँ नेपाली फिल्म  आवेग को पहिलो गीत सार्वजनिक गरिएको छ । अहिले सार्वजनिक गरिएको  सोल्टीले हेरेको लास्ट राम्रो  गीतमा भक्तपुरको दरवार क्षेत्रका साथै दशरथ रंगशालामा छायांकन गरिएको छ । यो फिल्म आगामी फाल्गुण महिनाको १५ गतेदेखि देशव्यापी प्रदर्शनको तयारीमा रहेको छ । अहिले सार्वजनिक गरिएको गीतमा फिल्मका प्रमुख पात्रहरू आर्यन सिग्देल, धु्रव दत्त, पवित्रा आचार्य, अर्चना डेलालालाई देखाइएको छ ।

यस गीतको नृत्य निर्देशन कविराज गहतराजले गरेका हुन । सूर्य कार्कीको प्रस्तुतीमा निर्माण भैरहेको यस फिल्मको यस गीतमा टंक बुढाथोकी र मनिषा पोख्रेलको आवाज रहेको छ । यस गीतलाइ टंक बुढाथोकीले संगीत दिएका छन भने गीतको शव्द सूर्य कार्कीले लेखेका हुन । यस फिल्ममा एक्सनलाइ निकै प्राथमिकता दिइएको कुरा निर्देशक निरौलाले बताएका छन ।
।
