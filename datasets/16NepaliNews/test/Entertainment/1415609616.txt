
﻿कार्तिक २४ - २०७० सालको सर्वोत्कृष्ट साँस्कृतिक पुरस्कारद्धारा सम्मानित  शेर्पाजातिकोे पहिलो चलचित्र कुुसुम यही नोभेम्बर १६ र ३० तारिखको अमेरिकाको न्यूयोर्क शहरमा प्रदर्शन हुने भएको छ । यूनाईटेड शेर्पा एशोसियसन(शेर्पा किदूग) को अगुवाईमा चलचित्र प्रदर्शन हुन लागेको भोजपुर घर भएका हाल काठमाण्डौ वस्दै आएका निर्माता फरादेण्डी शेर्पाले जानकारी दिएको छ । नेपाल सरकारबाट २०७० सालको सर्बोकष्ट साँस्कृतिक चलचित्र पुरस्कार समेत पाउन सफल उक्त चलचित्र यस अघि नेपाल तथा भारतका विभिन्न ठाँउमा सफलताको साथ प्रर्दशन गरिएको थियोे ।

नेपाली दर्शकहरुको मनजित्न सफले उक्त चलचित्र यस अघि काठमाण्डौको गोपिकृष्ण हलमा दुई पटक प्रदर्शन गरिएको थियो । दोलखाको जिरी, सोलुखुम्बुको लुक्ला, चौरिखर्क, फाक्दिङ, जोरसल्ले, नाम्चेबजार, पाङबोचे, फार्चे, भोजपुर, संखुवासभाको खाँदबारी बजारमा  प्रदर्शन गरिएको थियो । देश बाहिर प्रदर्शन गर्ने क्रममा भारतको दाजिलिर्ङ, कालिम्पुङ र सिलगुढीमा प्रदर्शन गरिएको थियो । उक्त स्थानहरुमा पनि दर्शकहरुले चलचित्रलाई मन पराएको निर्माता शेर्पाले वताए ।शेर्पा कला साँस्कति र विकृतिलाई उजागार गर्ने उदेश्यले निर्माण गरिएको उक्त चलचित्र नेपाली र शर्पा भाषा दुवैको प्रयोग गरिएको छ । बिशेष गरि शेर्पाहरुको जनसङख्या बढी भएको ठाउमा प्रदृशन गरिएको उक्त चलचित्र अन्य जातिका दर्शकले पनि अत्यन्तै मन पराएको निर्माता फरादेण्डी शेर्पाले बताए । चलचित्रमा शेर्पा जातिको जन्म देखि मृत्यु सम्म गरिने संस्कारलाई समेटिएको छ ।

 

 

 

 

चलचित्र प्रदर्शनका लागि केहिदिनमा अमेरिका प्रस्थान गर्ने उनले बताए । न्युयोर्क पछि क्यालिफोनिर्या, सोनोमो, सनफ्रान्सिस्को, बोस्टन, क्लोराडो र व्लाडरमा समेत प्रर्दशन गर्ने कार्यक्रम रहेको जानकारी दिए । युनिभर्सल सटिफिर्केट प्राप्त उक्त चलचित्र अमेरिकामा प्रदर्शन पश्चात कोरिया, जापान, मलेशिया, यूके, दुबई, अष्ट्रेलिया लगायत विश्वका अन्य मुलुकहरुमा समेत प्रर्दशन गर्ने योजना रहेको निर्माता शेर्पाले  बताए । चलचित्र हेर्नका लागि शेर्पा किदुग अमेरिकाको कार्यलयमा सम्पर्क गर्न सकिने निर्माताले जानकारी दिएको छ । प्रदर्शनबाट उठेको रकमको केहि प्रतिशत बाढिपिडित तथा हिमपहिरोमा मृत्यु भएका परिवारलाई प्रदान गरिने समेत बताए । उक्त चलचित्र निर्माण हुनु अघि  पनि शेर्पा जातिको भाषा साँस्कृतिलाई समेटिएर खाँग्री नामक डकुमेन्ट्री निर्माण भएपनि त्यसले खासै वजार लिन सकिरहेको थिएन । 
