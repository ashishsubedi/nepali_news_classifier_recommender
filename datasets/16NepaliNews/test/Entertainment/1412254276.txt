
﻿कलाकार दीपा श्री निरौला कहिले बिहे हुन्छ भन्न सक्दिन भन्छिन् । तर उनको मनमा भने कोही व्यक्ती छ । बिबाह भएको भए उनी श्रीमानको साथमा घर र माइती पुग्थिन् होला । तर, अविवाहित दीपाले यसपटक पनि दसैं मनाउन विराटनगर जाने बताइन् । विराटनगर पुगेर नवमीको दिनमा कालीथानमा नपुगेसम्म दसैं आएको जस्तो उनलाई लाग्दैन । सानो बेलाको याद संझिएर उनी अहिले पनि मामाघर  जान्छिन् । मामाघर टीका लगाएर दिएको दक्षिणा हेर्ने सानोदेखिको बानी अहिले पनि गएको छैन । दसैंमा अहिले के फरक पाउँदैछिन् त दीपा, भनिन् सानोमा आमाबुबाले कपडा किनिदिनुहुन्थ्यो, अहिले आफै किन्नुपर्दछ । तर, अहिले लुगा र मासुको महत्व हराउँदै गएको भन्ने लाग्छ उनलाई । आखिर, पर्याप्त भएपछि यसको महत्व हराउँछ दीपाले भनिन् ।

 



 



 

 

 

 

 

 

 

 

 

 

 

 

 

 

 

 



 

 

 

 

 

 

 

 

 

 

 

 



 

 

 

 

 

 

 

 

 

 

 


