
﻿काठमाडौ, ३ भदौ । उपरिक्षकबाट प्रहरी बरिष्ठ उपरिक्षकमा बढुवा हुँदा समेत यति धेरै बधाई सर्वेन्द खनालले खानुपरेको थिएन होला । तर गुण्डा नाईके कुमार घैटेलाई ईन्काउटरमा मार्न सफल भएपछि उनलाई बधाई र धन्यबादको ओईरो लाग्यो । उनलाई घैटेबाट आजित भएकाले मात्रै होईन मुलुकका कार्यकारी प्रधानमन्त्री सुशील कोइराला देखि सर्वसाधारण र उद्योग ब्यवसायीहरुको समेत बधाई र धन्यबादको ओइरो लाग्यो ।

घैटेको ईन्काउण्टरको खवर आउना साथ प्रधानमन्त्री निवास बालुवाटारबा सर्वेन्द्रको मोवाईलमा घण्टी गयो । बालुवाटारबाट प्रधानमन्त्रीका स्वकीय सविच सुविर खनाल रहेछन । उनले सर्वेन्द्रलाई ठिक गर्नुभयो, तपाईको यो कामसँग प्रधानमन्त्री खुसी हुनु हुन्छ भनेर बधाई दिए । उनलाई गृहमन्त्री बामदेब गौतमले फोन गरेर गुण्डागर्दी नियन्त्रण अभियानमा विशेष सक्रियता देखाएकोमा धन्यबाद दिए ।

प्रहरी महानिरिक्षक उपेन्द्र कान्त अर्यालले समेत उनलाई फोन गरेर धन्यबाद दिए । त्यतीबेला घैटेलाई अस्पताल ल्याईदै थियो । अर्याललाई सोह्र खुट्टे, बसपार्क, गंगबु क्षेत्र, सामाखुसी, लैनचौर र ठमेल क्षेत्रका स्थानीय बासी र ब्यवसायीले पनि आफूहरुलाई गरिखान नदिने गुण्डाको सफाया गरेर सहजतापूर्वक बाच्ने बातावरण बनाई दिएकोमा धन्यबाद दिए । त्यस्तै अर्याललाई बधाई दिनेमा उद्योगपति र ठूला ब्यापारीहरु पनि थिए । तर सुरक्षाको कारणले उनीहरुको नाम यहाँ खुलाईएको छैन ।
