
﻿२१ चैत, काठमाडौं । राष्ट्रिय जनमोर्चाका अध्यक्ष चित्रबहादुर केसीले सेवा केन्द्र सार्न नसक्ने सरकारले राज्यको पुनःसंरचना गर्न नसक्ने दाबी गरेका छन् । उनले सत्तापक्ष र विपक्षी मोर्चाबीच संविधानसभाबाट संविधान जारी नगर्ने विषयमा कार्यगत एकता भएको दाी गरे ।रिपोर्टर्स क्लब नेपालले शनिबार आयोजना गरेको साक्षात्कारमा जनमोर्चा अध्यक्ष केसीले सेवा केन्द्र सार्ने निर्णय फिर्ता लिए जस्तै प्रदेश निर्माणको कुरा पनि फिर्ता लिने सम्भावना रहेको बताए ।

चैत २३ गते बोलाइएको संविधानसभाको बैठक पनि हाजिर गरेर सहमतिको नाममा सार्ने भन्दै उनले भने-एकपक्ष सत्तामा बसेर रजाई गर्न पाइरहेको छ । एउटा महाधिवेशनसम्म सरकारमै बसेर प्रभाव पार्ने योजनामा छ । अर्को आफूले भने अनुसारको नआउने भएपछि आन्दोलनमा छ । यस्तो अवस्थामा कुरो मिल्ने वाला छैन । 

बहुमतले भनेको अल्मतले नमान्ने हो भने संविधान मान्न नसक्ने भन्दै बहुमत भएकाहरुसँग पनि खुवी नभएको केसीले आरोप लगाए । उनले भने-बहुमत भएकाहरुभित्र पनि समस्या छ । जुन देशमा सत्ता स्वार्थ हुन्छ त्यहाँ यस्तै हुुन्छ । 

 
