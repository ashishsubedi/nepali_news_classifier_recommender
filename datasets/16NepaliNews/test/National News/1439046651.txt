
﻿एनेकपा माओवादीका नेता डा. बाबुराम भट्टराईले संवैधानिक राजनीतिक संवाद तथा सहमति समिति र पार्टीबाटै राजीनामा दिने चेतावनी दिएका छन ।
 एमाओवादीको स्थायी समिति बैठकमा संघीयतामा जाँदा सीमामा लचक भएरै भएपनि संविधान ल्याउनुपर्ने बताएपनि स्थायी समिति सदस्यहरुले नमानेपछि उनले बैठकमा राजीनामाको चेतावनी दिएका हुन ।

अध्यक्ष पुष्पकमल दाहाल प्रचण्डले लचक भएर पनि सम्झौता गर्नुपरेको बताएपछि स्थायी समिति सदस्यहरुले प्रचण्डको बिरोध गरेका थिए । सचिव वर्षमान पुन, कोषाध्यक्ष हरिबोल गजुरेल,स्थायी समिति सदस्य जर्नादन शर्मा, नन्दकिशोर पुन पासाङले नेतृत्व चाहिदो भन्दा बढी लचक भएको भन्दै आलोचना गरेका थिए ।

प्रचण्डको आलोचना भएपछि बोल्न थालेका भट्टराईले पनि सहमतिका लागि लचकताको कुरा गरेपछि उनको बैठकमा बिरोध भएको थियो । त्यसपछि उनले राजीनामा दिने चेतावनी दिएका थिए । स्थायी समितिमा सचिव टोपबहादुर रायमाझीले अखण्ड लुम्बिनीको अभियान चलाएको भन्दै उनको पनि आलोचना भएको थियो ।
