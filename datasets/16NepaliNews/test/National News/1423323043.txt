
﻿सुरुङ्गा (झापा), २४ माघ - वन तथा भूसंरक्षणमन्त्री महेश आचार्यले संविधानसभा बाहिर रहेका दललाई सहमतिमा आएर संविधानसभामा बसी संविधान बनाउन आग्रह गर्नुभएको छ । झापाको शनि अर्जुन नगरपालिकामा रहेको अर्जुनधारा जलेश्वर धामको आज बिहान दर्शनपछि पत्रकारसँग कुरा गर्दै उहाँले संविधानसभा बाहिर रहेका दलले आन्दोलनका कार्यक्रम सार्वजनिक गरेर संविधान जारी गर्न नसकिने बताउनुभयो । संविधानसभाको दोस्रो निर्वाचनमा जाँदा जनतासँग गरिएका वाचा पूरा गर्न पनि संविधान निर्माण आजको आवश्यकता हो भन्दै उहाँले भन्नुभयो, & कसैलाई ज्वरो आउँदैमा संविधानसभा रोकिनुहुन्न, जनतासँग गरिएका वाचा पूरा गर्न पनि हामीले संविधान जारी गर्नैपर्छ ।&  सहमतिबिना संविधान निर्माण प्रक्रिया बढ्दैन 

यादव मधेसी जनअधिकार फोरम नेपालका अध्यक्ष उपेन्द्र यादवले पहिचानसहितको संविधान निर्माणका लागि आफूहरूले आन्दोलन गर्नुपरेको बताउनुभएको छ । फोरमले झापाको बिर्तामोडमा आयोजना गरेको आन्तरिक बैठकलाई आज सम्बोधन गर्दै उहाँले मधेसी, आदिवासी, जनजाति, दलित महिला र विपन्न वर्गलाई समेटेर संविधान निर्माण गर्नुपर्नेमा जोड दिनुभयो । 
