
﻿२६ माघ, धरान । सदभावना पार्टीका अध्यक्ष राजेन्द्र महतोले एमाले अध्यक्ष केपी शर्मा ओलीको सार्बजनिक अभिव्यक्ति आपत्तिजनक भएकोले नेपाली जनताले बदला लिने दाबी गरेका छन् ।

प्रचण्डलाई पनि नछाड्ने सुनसरीको तरहरामा पत्रकारहरुसँग कुरा गर्दै उनले भने,  ३० दलीय मोर्चालाई १० अरब दिए संविधानमा सहमति हुन्छ भन्ने ओलीको अभिव्यक्तिले उनी आफैलाई संकटमा पार्छ र त्यसको बदला नेपाली जनताले लिन्छन् ।  ओलीको मानसिक परीक्षण गर्न उनले एमालेलाई सुझाव पनि दिए ।

मधेस र मधेसी जनताको भावना विपरित गए मोर्चाका संयोजक प्रचण्डलाई पनि नछोड्ने महतोले चेतावनी दिए । उनले भने,  प्रचण्ड जीले मधेस विरोधी धारणा दिएको मैले सुनेको छैन, यदि त्यस विपरित गए प्रचण्ड त के जोकोहीलाई पनि जनताले छाड्दैनन् । 

 
