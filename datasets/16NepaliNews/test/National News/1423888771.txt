
﻿काठमाडौं, २ फागुन ।

सत्तापक्ष विरुद्ध पार्टीले संचालन गरेको भण्डाफोर अभियानको क्रममा जुम्ला पुगेका एकीकृत नेकपा माओवादीका वरिष्ठ नेता डा. बाबुराम भट्टराईलाई संयुक्त राष्ट्र संघले फोन गरेको छ ।

संयक्त राष्ट्र संघका राजनीतिक मामिलासम्बन्धी उपमहासचिव जेफ्री फेल्टम्यान र भट्टरार्ईबीच शुक्रबार साझ टोलिफोन वार्ता भाएको थियो । कुराकानीको क्रममा फेल्टम्यानले शान्ति सम्झौताका हस्ताक्षरकर्ताहरु बीचको सहमतिमा संविधान जारी होस् भन्ने संयुक्त राष्ट्र संघले चाहेको बताएका थिए । संयक्त राष्ट्र संघले सरकारलाई पनि यही सुझाव दिएको जानकारी नेता गराएको भट्टराईलाई फेल्टम्यानले गराएको भट्टराईको सचिवालयले जानकारी दिएको छ । सोहि क्रममा फेल्टम्यानले दुवै पक्षलाई वार्ताको टेवुलमा बसेर समस्या समाधन गर्न सुझाव दिए ।

जवाफमा नेता भट्टराईले सत्तापक्षले सहमतिमा संविधान जारी गर्न नचाहेकाले आफूहरुले दबाब दिन आन्दोनका कार्यक्रम गर्नुपरेको बताए । एमाओवादी शान्ति प्रक्रियाको आधा हिस्सा हो र अरु दल आधा हिस्सा हो भन्ने कुरा सत्तापक्षीले बुझ्न नसकेको भट्टराईले फेल्टम्यानलाई जानकारी गराए ।

करिब १२ मिनेटसम्म भएका कुराकानीमा नेता भट्टराईले सेना समायोजन, संविधान निर्माण र सत्य निरुपण आयोग तथा वेपत्ता छानविन आयोग गठन शान्ति प्रक्रियाको अभिन्न अंग हो र यो कुरा शान्ति सम्झौताका हस्ताक्षरकर्ता पक्षहरुको बीचमा सहमतिबाटै हुनुपर्छ भन्ने कुरा सत्तापक्षीले बुझ्नुपर्ने पनि स्पष्ट पारे ।
