
﻿श्रावण १४, काठमाण्डौं । भारतीय प्रधानमन्त्रीको अगामी हुने भ्रमणलाई बढी भन्दा बढी उपलब्धि मुलक बनाउनु पर्नेमा प्रमुख तीनदल बिच सहमति भएको छ । प्रधानमन्त्री निवास वालुवाटारमा बसेको प्रमुख तीनदलको वैठकले भारतसंग उर्जा व्यापार सम्झौताका विषयमा छलफल गरी साझा धारणा बनाउन तीन सदस्यीय समितिको गठन गरेको छ । तीनदलको तर्फबाट एक एक जना रहनु भएको त्यस समितिमा नेपाली कांग्रेसका डा. रामशरण महत नेकपा एमालेको भिम रावल र एमाओवादीका नारायणकाजी श्रेष्ठ रहनु भएको छ । वैठक भारतीय प्रधानमन्त्रीको भ्रमणलाई उपलब्धि मुलक बनाउनेमा नै केन्द्रित रहेको श्रोतले जानकारी गराउनु भएको छ । 
