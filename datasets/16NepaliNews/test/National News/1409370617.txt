
﻿भाद्र १४, काठमाण्डौं । सरकारले संविधान सभामा मनोनित गर्नु पर्ने २६ सभासद मध्य आज १८ जनाको मनोनयन गरेको छ । सिंहदरबारमा आज बसेको मन्त्री परिषद्को वैठकले अन्तरिम संविधानको व्यवस्था अनुरुप १८ जना सभासद्को मनोनयन गरेको र बाँकी ८ जनाको मनोनयन छिट्टै नै गर्ने तयारी भइरहेको सरकारका प्रवक्ता एवं सूचना तथा सञ्चारमन्त्री डा. मिनेन्द्र रिजालले जानकारी दिनु भयो । सभासद् हुनेहरुमा राधेश्याम अधिकारी, शिव बहादुर खड्का, पुष्कर आचार्य, रेशम बानियाँ, सकलदेव सुतियार, रुकमिणी कोइराला, सुर्यदेव दास, उमेश श्रेष्ठ, अनिलकुमार, उदय नेपाली श्रेष्ठ, अग्नी खरेल, गंगा डाँगी, निरा धुजु, पेम्वा भोटे, वर्तमान धिमाल, नरेश खरेल, डा. राजन भट्टराई र गणेश थापा छन् ।
