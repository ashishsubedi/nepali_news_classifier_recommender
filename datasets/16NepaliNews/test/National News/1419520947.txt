
﻿प्रधानमन्त्री सुशील कोइरालाले संविधानका विवादित विषयमा सहमतिका लागि सबै पक्षले केही न केही छोड्नुपर्ने बताउनुभएको छ । लोकतन्त्र र शान्तिका लागि पेसागत सञ्जाल (पापड) को प्रतिनिधिमण्डलसँग आज बिहान बालुवाटारमा भेटका क्रममा उनले बताए । प्रधानमन्त्री कोइरालाले अहिले मुलुकलाई आन्दोलन र द्वन्द्व नभई सहमति र अमनचयन आवश्यक भएकाले नयाँ संविधानमार्फत सबैका हक अधिकार सुनिश्चित गर्न आफूहरू प्रयासरत रहेको स्पष्ट गरे ।  उनले सकेसम्म सहमतिमै जाने र नभएमा प्रजातान्त्रिक प्रक्रियाबाट अघि बढ्ने भन्दै आजदेखि दलका नेताहरूसँग अलगअलग र सामूहिक भेटवार्ता हुने भएकाले सहमतिका लागि पुनः विश्वासको वातावरण बन्दै गएको बताए ।  प्रधानमन्त्रीलाई (पापड) का तर्फबाट नेपाल चिकित्सक सङ्घका अध्यक्ष डा अन्जनीकुमार झाले निर्धारित समयमा संविधान जारी गरी लोकतान्त्रिक परिवर्तनको उपलब्धिलाई संस्थागत गर्न माग गरे । 
