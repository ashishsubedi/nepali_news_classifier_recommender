
﻿स्वास्थ्य मन्त्री खगराज अधिकारीले संविधानसभालाई अनिर्णयको बन्दि बन्न नदिन बहुमतिय प्रकृया अघि बढाइएको जिकिर गर्नुभएको छ । भरतपुर विमानस्थलमा आज पत्रकारहरुसंग कुरा गर्दै यही वर्षभित्र संविधान जारी गर्ने गरी सरकार लागि परेको बताउनुभयो । संविधानसभाको सानो संख्याले संविधान बनाउन दिन्नौ भन्दै संविधानसभालाई अनिर्णयको बन्दि बनाउन खाजेको आरोप लगाउनुभयो । स्वास्थ्य मन्त्री अधिकारीले सरकार सहमतिका लागि सधै लचक र तत्पर रहेको बताउनुभयो । उहाँले हामीहरुले सहमतिका लागि, सधै झ्याल होइन, ढोकै खोलेर राखेका छौ । विपक्षी मोर्चाले संविधान जारी गर्न नदिने गरी तय गरेको आन्दोलन औचित्य हिन रहेकोे दावि गर्नुभयो ।
