
﻿श्रावण ३१, काठमाण्डौं । नेकपा माओवादी नेवाः राज्य समन्वय समितिले आयोजना गरेको ११ औं दोरम्बा स्मृती दिवस आज पार्टीको नेवाःराज्य कार्यालय कुपन्डोलको स्मृती सभाहलमा सम्पन्न भएको खबर प्राप्त भएको छ । तत्कालीन दशवर्षे जनयुद्धको समयमा पार्टीको २१ जना होनहार कार्यकर्ताहरु तत्कालीन शाही सेनाले वैठक बसेको समयमा घेराहाली निर्ममता पूर्वक हत्या गरेको थियो । युद्ध विरामको अवस्थामा वार्ता प्रक्रिय चलिरहेको वेला अन्तरराष्ट्रिय युद्धको प्रचलित कानुनलाई पनि उलंघन गरी उक्त वर्वता पूवर्क हत्याकाण्ड मच्चाई तत्कालीन सरकार पक्षले वार्ता प्रक्रिय भंग गरेको थियो । त्यही घटना आज पनि नेपाली जनमानसपटलमा कहाली लाग्दो घटनाको रुपमा प्रतिविम्वित हुने गरेको छ । यही घटनालाई नेकपा माओवादीले दोरम्बा स्मृती दिवसको रुपमा हरेक वर्ष श्रावण ३२ गतेको दिनमा स्मरण गर्दै आएको छ । घटनाको प्रत्यक्षदर्शी अथवा नेकपा माओवादीको एक कार्यकर्ता एवं शहिद परिवार विर्ख बहादुर मगरले आँशु खसल्दै बताए संगैबसेका साथीहरु २१ जना निर्ममता पूर्वक तत्कालीन शाही जल्लादहरुले मारे, हामी भागेर बाँच्न सफल भयौं । ति महान शहिदहरुको सपना अझ पनि पूरा भएको छैन । पार्टी उनीहरुको अधुरो सपना पूरागर्ने बाटोमा अविचलित लागोस् भन्ने सुझाव दोरम्बाको शहिदहरुको र शहित परिवारको तर्फबाट मगरले दिनु भएको छ । 
