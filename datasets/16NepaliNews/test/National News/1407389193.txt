
﻿श्रावण २२, काठमाण्डौं । एमाओवादीको वरिष्ठ नेता तथा पूर्वप्रधानमन्त्री डा. बाबुराम भट्टराईले केन्द्रीय कमिटि लगायतका पार्टी संरचनालाई अवैध भएको बताउनु भएको छ । विराटनगर सम्मेलनको निर्णय आफू लगाएत थुप्रै नेताहरुले अस्वीकार गरेकाले संस्थापन पक्षले मनोमानी रुपमा गठन गरेका कमिटिको वैधानिकता नरहेको उहाँको भनाई छ । अध्यक्ष प्रचण्डले एकलौटी रुपमा गठन गर्नु भएको कमिटिमा आफूहरु नरहेको उहाँले स्पष्ट पार्नु भएको छ । प्रचण्डले एकलौटी रुपमा कमिटिहरु बनाउदै आउनु भयो त्यसलाई हामीले अस्वीकार गर्दै आएका छौं त्यसैले ति कमिटिको कुनै वैधानिकता छैन भट्टराईले बताउनु भएको छ । 
