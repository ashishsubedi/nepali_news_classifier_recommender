
﻿आज बिहान बालाजु स्थित गुहेश्वरी स्कुलमा भएको चियापान समारोहमा बोल्दै नेकपा माओवादीका सचिव नेत्रविक्रम चन्द  विप्लव ले कांग्रेस एमालेसँग आत्मसमर्पण गर्नुभन्दा जनतामा जाने कुरा बताए । कर्यक्रममा कांग्रेसका  ७ नं. क्षेत्रका स्थानीय नेता, एमाले ७ नम्वरका सभासद तथा एमाओवादी नेतृ हिसिला यमीको साथमा नेकपा माओवादीका पोलीटब्यूरो सदस्य कुलप्रसाद केसी  सोनाम , केन्द्रीय सदस्य ईश्वरी दाहाल  असारे काका  एकराज भण्डारी लगायत सयौं नेता-कार्यकर्ताको उपस्थिति रहेको थियो । कार्यक्रममा बोल्दै नेता विप्लवले कांग्रेस एमालेले आयोजना गरेको गोलमेच एनजीओको कार्यक्रम जस्तो पनि नभएको बताउनुभयो । अर्को एक प्रसङ्गमा नेता विप्लवले माओवादी जनता र सहिदको रगतको सपना साकार पार्नको लागि बलिदान दिन तयार भएको कुरा प्रस्ट पार्नुभयो । उहाँले नेपालका पार्टीहरु दैनिक फुटिरहेपनि अन्ततः नेपालमा दुई ओटा पार्टी मात्र हुने कुरामा जोड दिनुभयो । जसमा यथास्थितिवादीको नेतृत्व गर्ने पार्टी र जनताको क्रान्तिकारी परिवर्तनशिल पार्टी माओवादी मात्र रहने कुरामा विशेष जोड दिनुभयो । नेपालका  पार्टीहरु फुटिरहनु कुनै नौलो कुरा होइन, मुख्य कुरा त क्रान्ति गर्ने कि नगर्ने भन्ने मुख्य प्रश्न हो भन्दै अन्तमा विप्लवले एकपटक क्रान्तिमा बलिदान दिनका लागि तयार रहन कार्यकर्ता र जनतालाई आह्वान गर्दै आफ्नो भनाई टुड्ड्याउनु भयो ।
