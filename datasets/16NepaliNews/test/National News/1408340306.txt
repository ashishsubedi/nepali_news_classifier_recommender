
﻿भाद्र २, काठमाण्डौं । राप्रपा नेपालको असन्तुष्ट समूहले पार्टीको छुट्टै सम्पर्क कार्यालय स्थापना गरेको छ । अध्यक्ष कमल थापासंग अन्तरसंघर्ष गर्दै आएको नेता पद्म सुन्दर लावती समूहले राजधानीको सुन्धारा स्थित बाग दरबारमा पार्टीको छुट्टै सम्पर्क कार्यालय स्थापना गरेका हो । सो समूहले पार्टी फुटेको औपचारिक धोषणा नगरे पनि दल विभाजनको जनाउ दिदै छुट्टै पार्टी सम्पर्क कार्यालय स्थापना गरेको जानकारी प्राप्त भएको छ । नेता पद्म सुन्दर लावती, श्याम तिमल्सीना, बालकृष्ण न्यौपाने, रामु राई, प्रभाकरण पाण्डे लगायतले झण्डै २ सय कार्यकर्ताको उपस्थितिमा पार्टी सम्पर्क कार्यालयको सुरुवात गरेको छ । उक्त समूहले आगामी असोज ३ र ४ गते राजधानीमा कार्यकर्ता भेला गर्ने जनाएको छ ।
