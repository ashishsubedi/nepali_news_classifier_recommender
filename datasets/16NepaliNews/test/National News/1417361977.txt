
﻿भद्रपुर, १४ मङ्सिर - नेपाली काँग्रेसका वरिष्ठ नेता शेरबहादुर देउवाले तोकिएको समयमै नयाँ संविधान जारी हुने बताउनुभएको छ ।
भद्रपुर विमानस्थलको विशिष्ट कक्षमा आज सञ्चारकर्मीसँग उहाँले संविधान जारी गर्नका लागि राजनीतिक दलहरुसँग छलफल एवम् सहमतिको प्रयास भइरहेको जानकारी दिँदै कतिपय विषयमा एमाओवादीले अड्को थापिरहेको उल्लेख गर्नु भयो ।
सञ्चारकर्मीको जिज्ञासामा नेता देउवाले भरर्खरै सम्पन्न सार्क सम्मेलनका क्रममा भारतीय प्रधानमन्त्री नरेन्द्र मोदीले सहमतिमा संविधान जारी गर्नुपर्छ भन्नु सबै राजनीतिक पार्टीलाई सहमतिमा आउन सुझाव दिएको हो भन्नुभयो ।
मुलुकको भविश्यप्रति गम्भीर हुन सबै राजनीतिक दललाई आग्रह गर्दै उहाँले तोकिएको समयमै संविधान आउनेमा विश्वस्त हुन सबैसँग आग्रह गर्नुभयो ।
