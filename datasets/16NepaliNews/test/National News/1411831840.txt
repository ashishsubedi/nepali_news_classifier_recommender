
﻿आश्विन ११, काठमाण्डौं । एमाले र एमाओवादी अध्यक्ष अनुपस्थित भएपछि आज मुख्य तीनदलको वैठक केहीबेर बसेर स्थगीत भएको छ । एमाले अध्यक्ष केपी ओली र माओवादी अध्यक्ष प्रचण्ड पार्टीको कार्यक्रममा व्यस्त भएपछि वैठक भोलि विहान ८ बजे बस्नेगरी स्थगीत भएको हो । दुई अध्यक्ष अनुपस्थित भएपनि तीनदलका अन्यनेताहरु बीच सिंहदरबारमा अनौंपचारिक छलफल भएको छ । दशैं अगावै संसदीय गतिरोध अन्त्य गर्ने भन्दै प्रमुख तीनदलले निर्णायक वार्ता गर्ने भने पनि नेताहरु पार्टीगत काममा व्यस्त भएपछि पछिल्ला वैठकहरु स्थगीत हुदै आएका छन् । 
