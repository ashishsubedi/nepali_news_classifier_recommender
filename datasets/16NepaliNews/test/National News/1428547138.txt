
﻿काठमाडौँ चैत्र २६ ।  प्रमुख राजनीतिक दलहरू संघीयतासम्बन्धी विवादलाई थाती राख्दै संविधानका अन्तर्वस्तुमध्ये सहमति भएका विषयलाई मस्यौदा समितिमा पठाउन सकारात्मक देखिएका छन्। प्रदेश निर्माणमा अघि सारिएका प्रस्तावलाई प्रमुख दलहरूले प्रतिष्ठाको विषय बनाएपछि नेपाली कांग्रेस, नेकपा एमाले र एकीकृत माओवादीसहितका दलले सहमतिको निम्ति बीचको बाटो रोजेका हुन्। सत्तारुढ तथा प्रतिपक्षी दुवै दलहरूले प्रदेश निर्माणको आ-आफ्नो प्रस्तावलाई एकै ठाउँमा राखेर नयाँ ढंगमा छलफल अघि बढाउने र संघीय नक्सांकनलाई पुनर्ढांचा दिने गरी अघि बढ्ने सम्भावना बढेको स्रोतले बताएको नागरिक दैनिकमा खबर छ। आ-आफ्ना प्रस्ताव र अडान अहिले नै छाड्ने अवस्थामा दलहरू नभएको बताउर्दै कांग्रेसका एक पदाधिकारीले प्रदेश निर्माणका प्रस्तावलाई पुनर्ढांचा गरेर अघि बढ्ने सम्भावना भने बढेको बताए। 

 
