
﻿विनासकारी महाभुकम्पको क्षतिको विबरण नहेरी काभ्रेलाई उपेक्षा गरि  ख  श्रेणीमा राखेको भन्दै जिल्लाका स्थानिय राजनैतिक दलहरुले विरोध गरेका छन । काभ्रेमा पनि धेरै जनधनको क्षति भएको भन्दै कांग्रेस पार्टी कार्यालयमा बसेको जिल्लाको सर्वदलीय बैठकले काभ्रेलाई पनि  क  श्रेणीमा राखेर उद्धार तथा राहतमा प्राथमिकतामा राख्नुपर्ने माग गरेको छ ।

बैठकले १ महिना भित्र सरकारले जनताको घर बनाईदिनुपर्ने अन्यथा जनताको पक्षमा लागेर सरकारको विरोधमा उत्रने निर्णय गरेको काभ्रे कांग्रेसका सभापति शिवप्रसाद हुमागाईंले जवानकारी दिनुभयो । बैठकमा नेपाली कांग्रेस, एमाले, एमाओवादी, राप्रपा नेपाललगायतका जिल्लामा क्रियाशिल दलहरुको सहभागिता थियो ।  
