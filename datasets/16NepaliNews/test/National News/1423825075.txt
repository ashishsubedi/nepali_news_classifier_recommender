
﻿१ फागुन, काठमाडौं । नेकपा एमालेका अध्यक्ष केपी शर्मा ओलीले एमाओवादी अध्यक्ष प्रचण्डलाई कालिदासँग तुलना गरेका छन् । काठमाडौंमा बुधबारबाट सुरु भएको ट्रेड युनियन इन्टरनेशनल पब्लिक सर्भिसको १२ औं सम्मेलनलाईर् सम्बोधन गर्दै ओलीले  ३ सयको पल्टन बनाउने  समाचार पढेपछि कालिदासको याद आएको उनले बताए । एमाओवादी अध्यक्ष प्रचण्डको उपस्थितिमा बिहीबार सात जनजाति पार्टीहरुले झण्डै तीन सय युवाहरुको  पहिचानवादी युवा शक्ति  घोषणा भएको थियो । त्यसप्रति लक्षित गर्दै ओलीले भने- आज बिहान यसो बसेर अखबार पढेको  ३ सयको पल्टन बनाउने  भन्ने आएछ । अनि मलाई कालिदासको सम्झना आयो । उनले सिकेको ठूलो क, सानो क फेला परेछ र बरबर आँसु खसाएछन् । 

धेरै भन्दिँन- अलिकति माया लाग्या टिठ लाग्यासम्म त भन्न पाइयो नि  भन्दै ओलीले भने- ३५ हजार एके ४७ समेतको पल्टन तीन सयमा आएछ । कालिदासको क सम्झेर कसो कसो लाग्यो मलाई । अलि नमज्जा नमज्जाजस्तो । एमाले अध्यक्ष ओलीले अबको केही महिनाभित्रै नयाँ संविधान जारी हुनेसमेत बताएका छन् ।  एकाध मान्छे मान्दैनन्, एकाध समूह मान्दैनन् भने जनताले चुनेर पठाएका शक्तिहरुको दुई तिहाइ बैधानिक शक्ति हो, त्यसले संविधान जारी गर्न सक्छ  उनले भने- कसैले रोक्छु भन्ने ठानेको छ भने सम्भव छैन । 
