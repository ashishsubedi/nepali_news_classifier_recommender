
﻿स्थायी समितिले एकपक्षीय कार्यविभाजन गरेको र बैठकसमेत अध्यक्ष केपी ओलीको घरमा बसेकोमा असहमति जनाउँदै तीन पदाधिकारीले  नोट अफ डिसेन्ट  लेखेका छन् । बानेश्वरस्थित अर्याल होटलमा ९ चैतमा भएको नेता माधव नेपाल पक्षको भेलाले सबै पदाधिकारीले  नोट अफ डिसेन्ट  लेख्ने निर्णय गरेको थियो । तर, सामूहिक रुपमा  नोट अफ डिसेन्ट  लेख्दा गलत संस्कार बस्ने भन्दै उपाध्यक्ष भीम रावल र सचिवद्धय भीम आचार्य र गोकर्ण विष्टले फरक मतमा हस्ताक्षर गरेनन् । उपाध्यक्ष युवराज ज्ञवालीले भने  आधार र मापदण्ड नबनाइकन एकतर्फी निर्णय गरियो, जुन निर्णय गरियो त्यसले पार्टीको विधि, परम्परा र कामको आवश्यकतालाई ध्यान दिएको छैन ।  नोट अफ डिसेन्ट  लेख्नेमा उपाध्यक्ष युवराज ज्ञवाली, उपमहासचिव घनश्याम भुसाल र सचिव योगेश भट्टराई छन् । चैतको पहिलो साता अध्यक्ष ओली निवास बालकोटमा बसेको स्थायी समिति बैठकले कार्यविभाजनको निर्णय गरेको थियो । सोही निर्णय लिपीवद्ध भएपछि उनीहरुले  नोट अफ डिसेन्ट  लेखेका हुन् ।
