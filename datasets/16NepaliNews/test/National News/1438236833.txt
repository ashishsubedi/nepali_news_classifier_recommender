
﻿हिन्दु राष्ट्रको माग गर्दै इटहरीमा मानव सागर उत्रिएको छ । इटहरीको शान्तिपुर्ण आन्दोलनमा कमलनयनचार्य लगायतका धर्मगुरुहरु समेत सहभागि भए । हिन्दुराष्ट्रको माग गर्दै सुरु भएको आन्दोलानलाइ संम्बोधन गर्दै धर्म गुरुहरुले नेपाललाइ हिन्दुराष्ट कायम नगरे आन्दोलनले धार्मिक युद्धको रुप लिने चेतावनी दिए ।

मुक्तिनाथका पिठाधिस कमलनयनचार्यले धर्म युद्धको सुरुवात भएको बताउनु भयो । इटहरीलाइ धार्मीक नगरी भन्दै नयनाचार्यले धार्मिक स्वतन्त्रता दुधमा मिसाइएको मन्द विष भएको बताउनुभएको छ । इ टहरीमा भइरहेको हिन्दुवादीहरुको आन्दोलनमा समर्थन जनाउदै प्रदर्शनका लागि आज इटहरी आउनुभएका सन्त नयनाचार्यले राजनितिक दलहरुले भने जस्तो संविधानमा धार्मिक स्वतन्त्रता हिन्दुहरुका लागि अमान्य भएको बताउनुभयो । 

राजनितिक दलहरुले संविधानको मस्यौदामा उल्लेख धर्म निरपेक्षता शब्दलाई परिमार्जन गरी धार्मिक स्वतन्त्रता राख्न सकिने अभिव्यक्ति दिएको सन्र्दभमा उहाले त्यसलाई पनि नमान्ने भन्दै हिन्दु राष्ट्र कायम हुनैपर्नेमा जोड दिनुभयो ।
