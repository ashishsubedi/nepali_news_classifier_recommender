
﻿अर्थमन्त्री डा. रामशरण महत आगामी असार १० गते काठमाडौंमा हुने दाताहरुको सम्मेलनको तयारीमा जुटेका छन् । उता शीर्षनेताहरु चाँहि सरकार ढाल्ने खेलमा महत भन्दा बढ्ता सक्रिय बनिरहेका छन् ।आगामी असार १० सम्म सुशील कोइराला नेतृत्वको सरकार ढलिसक्छ या दाताहरुको सम्मेलन गर्न यही सरकारले भ्याउँछ ? यसबारे चासो राख्दा अर्थ मन्त्रालयका एक उच्च अधिकारी भन्छन्-  सरकार ढल्नलाई केही समय लाग्ने भएकाले दाताको सम्मेलन त हुने नै भयो, असार १० अघि नै सरकार ढलिहाले पनि कामचलाऊ सरकारले दाता सम्मेलन सफल पार्छ ।
