
﻿असार २३ काठमाण्डौं : नेकपा एमालेको नवौं महाधिवेशनमा प्रस्तुत भएका प्रतिवेदनहरु माथि छलफल गर्न १९ समूहमा प्रतिनिधिहरुलाई विभाजन गरी छलफल सुरु भएको छ । अध्यक्ष झलनाथ खनालको राजनीतिक प्रतिवेदन, महासचिव ईश्वर पोख्रेलको सांगठानिक प्रतिवेदन, सचिव युवराज ज्ञावालीको विधान संसोधन प्रतिवेदन र केन्द्रीय निकायको अध्यक्षले प्रस्तुत गर्नु भएको प्रतिवेदनहरुमा छलफल गरिएको छ । आज विहान समूहगत छलफल सकेर ९ बजे पछि समूहको टोलीनेताबाट समूहमा उठेको विषयहरु हलमा प्रस्तुत गर्ने कार्यक्रम रहेको छ । समूहको टोलीनेता छान्नेक्रममा कतै सर्वसम्मत भएको छ त कतै चुनाव गरी छानिएको छ । 
