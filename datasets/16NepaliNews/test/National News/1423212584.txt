
﻿विपक्षीले आन्दोलनको कडा कुरा गर्न थालेपछि प्रधानमन्त्री सुशील कोइरालाले पुष्पकमल दाहाल प्रचण्डलाई जरुरी फोन वार्ता गरेका छन् । प्रधानमन्त्री कोइराला र विपक्षी दलका नेता एमाओवादी अध्यक्ष पुष्पकमल दाहालबीचको फोन वार्ता एकले अर्कोलाई गुनासा सुनाउने र आग्रह गर्नेमै सकियो ।  यो सहित दुई नेताबीच तीनपटक टेलिफोनमा कुराकानी भइसकेको बताइन्छ । प्रम कोइरालासँगको टेलिफोन कुराकानीपछि प्रचण्ड आन्दोलनको तयारीका लागि बिपक्षी दलको बैठकमा सिंहदबार पुगेका थिए । सोही बैठकबाट मोर्चाले थप आन्दोलनका कायृक्रम तयार गरेको थियो ।  प्रधानमन्त्रीले फोन गरेपछि प्रचण्डले यही अवस्थामा वार्ता हुन भन्दै बिपक्षी मोर्चाले अघि सारेका शर्तबारे बिचार गर्न आग्रह गरे । बिपक्षीले संधिानसभासभामा बहुमतीय प्रक्रिया रोकेर सहमतिका आधारमा संविधान निर्माण गर्ने प्रतिवद्धता गर्न सत्तापक्षलाई आग्रह गरे ।  उनले वार्ताका लागि ठोस वातावरण बनाउन कोइरालालाई आग्रह गरेका थिए । ुदुई नेताबीच टेलिफोनमा छोटो कुराकानी भयो, प्रगति भएनु दाहाल निकट एक नेताले भने । गत शुक्रबार कोइराला वार्तामा बस्न आग्रह गदै दाहाल निवास पुगेका थिए । उनले संविधान निर्माणका विवादित बिषय सहमतिबाटै अघि बढाउन आफू दृढ रहेको समेत बताएका थिए । कांग्रेस प्रवक्ता दिलेन्द्र बडुका अनुसार प्रधानमन्त्री कोइरालाले टेलिफोन मार्फत बार्ताका लागि विपक्षी मोर्चालाई आव्हान गरेको बताए ।  प्रम कोइरालाले टेलिफोनमा प्रचण्डलाई आन्दोलन छाडेर बार्तामा बस्न आग्रह गरेको उनी निकटस्रोतले जनाएको छ ।  
