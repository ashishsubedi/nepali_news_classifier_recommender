
﻿सीमांकनको विषयलाई लिएर कैलालीमा जारी अखण्ड सुदूरपश्चिम पक्षधर र थारुवान/थरुहट पक्षधरबीच भैरहेको विवादले चर्को रूप लिएको छ। थारुवान/थरुहटले कैलालीको धनगढीमा गर्ने भनेको विशाल आमसभालाई लक्षित गरि अखण्ड सुदूरपश्चिम पक्षधरले गरेको अनिश्चित आमहड्तालले उग्ररुप लिन सक्ने भन्दै ३१ गते राति जिल्ला प्रशासन कार्यालय कैलालीमा अखण्ड सुदूरपश्चि पक्षधर र थारुवान/थरुहट पक्षधरवीच आमसभ गर्न दिने साथै यातायात समेत सुचारु गर्ने भन्ने द्विपक्षिय निर्णय भएतापनि आन्दोलनमा नभएका व्यक्तिले गरेको सम्झौता मान्य नहुने भन्दै अखण्ड सुदूरपश्चिम पक्षधरले कैलालीको धनगढीमा बिहानै र्& यालीको आयोजना गरेको छ।

अखण्ड सुदूरपश्चिम परिचालन समिति कैलालीका संयोजक गोपाल देउवाले जवसम्म सुदूरपश्चिम अखण्ड हुँदैन तबसम्म आन्दोलन जारी रहने बताए। त्यस्तै नेविसंघ कैलालीका केशव जोशीले आन्दोलनमा सहभागि नहुने नेताले गोप्य रुपमा गरेको सम्झौताको कुनै अर्थ नभएको भन्दै अखण्ड सुदूरपश्चिको आन्दोलनमा होमिएका युवाहरुको अपमान भएको बताए। यस अधि कैलालीको एलएन चौकबाट शुरु भएको र्& याली ट्राफिक चौरामा हुदै क्याम्पस रोड तर्फ लाग्दा प्रहरीले जिल्ला प्रशासान कार्यालयभन्दा अगाडि बढ्न नदिएपछि अखण्ड सुदूरपश्चिम पक्षधरले नारावाजी गरेका थिए।
