
﻿६ प्रदेशको संघीय संरचनाको सीमाङ्कनप्रति असन्तुष्टी जनाउँदै संघीय समाजबादी फोरमले आमहडताल सहितका आन्दोलनका कार्यक्रम घोषणा गरेको छ । ६ प्रदेशको संघीयता प्रतिगामी र मधेश विरोधी भएको भन्दै फोरमले आन्दोलनको घोषणा गरेको हो ।

 २०६४ सालको निर्वाचनबाट गठित पहिलो संविधान सभाको षड्यन्त्रपूर्वक विघटन गरे पश्चात् पहिचान सहितको सङ्घीयता र सङ्घीयता सहितको संविधान निर्माण गर्ने जन भावनालाई यथास्थितिवादी र प्रतिगामी शक्तिहरूले निरन्तर प्रहार गर्दै पछिल्लो पटक नेपाली काङ्ग्रेस, नेकपा (एमाले), एकीकृत माओवादी र फोरम लोकतान्त्रिकबीच जेठ २५ गते सम्पन्न १६ बुँदे सम्झौता, त्यसको आधारमा जारी गरिएको संविधानको प्रारम्भिक मस्यौदा, २०७२ र पहिचान विरोधी रहेको तथा ६ प्रदेश त्यसैको जारी रूप रहेको ठहर फोरमको छ ।

  श्रावण ३० गते साँझ देशभरि मशाल जुलुस ।
  श्रावण ३१ र ३२ गते आम हड्ताल ।
