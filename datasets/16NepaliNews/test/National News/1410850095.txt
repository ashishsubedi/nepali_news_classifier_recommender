
﻿भाद्र ३१, काठमाण्डौं । नेपाली कांग्रेस केन्द्रीय कार्यसमितिको साढे सात महिना पछि हिजो बोलाईएको वैठकमा बोल्ने सबै जस्तो सदस्यले राष्ट्रिय महत्वका विषयमा पार्टीमा छलफल नभई नेता विशेषबाट निर्णय हुनथालेको भन्दै आक्रोष पोखेका छन् । यस अघि माघ २१ मा वैठक भएको थियो । विधान मै नभएको पदाधिकारी वैठकको पद्दती बसालेर पार्टी केन्द्रीय कार्य समितिमा निर्णय गर्ने भन्दा सुनाउने परम्परा बसालीएको भन्दै सदस्यहरुले विरोध गरेका हुन् । केन्द्रीय सदस्य गोपालमान श्रेष्ठ, अर्जुन नरसिंह केसी, भिष्मराज आङदेम्वे लगायत नेताहरुले २५ केन्द्रीय सदस्यहरुको हस्ताक्षर बुझाउदा पनि सभापति एवं प्रधानमन्त्री कोइरालाले वैठक वोलाउन बेवस्ता गरेर पार्टीमा अलोकतान्त्रिक प्रवृति हाबी गराएको आरोप लगाए । 
