
﻿काठमाडौं-पूर्वप्रधानमन्त्री माधवकुमार नेपालका पिता मंगलकुमार उपाध्यायको जेठ ५ गते काठमाडौंमा निधन भयो। उनका दुई छोरा विनोद र सरोज अहिले संस्कारअनुसार बाबुको काजकिरिया बसिरहेका छन्।

जेठा छोरा पूर्वप्रधानमन्त्री माधवकुमार नेपाल भने पूर्ववत गतिविधिमै व्यस्त छन्। राजनीतिक बैठक, छलफल, भूकम्प प्रभावितलाई राहत वितरण आदि।
आमाको समेत परम्परागत किरिया नबसेका नेता नेपाललाई आफूले अँगालेको भौतिकवादी कम्युनिस्ट विचारधाराको बलले मात्र होइन, बाबु मंगलकुमारले पनि किरिया नबस्न छुट दिएका रहेछन्।

 बुबाको इच्छा आफ्नो १३ दिन काजकिरिया गरियोस् भन्ने नै थियो,&#39; कोटेश्वर, महादेवस्थानमा रहेको किरियापुत्री भवनमा भेटिएका नेता नेपालले सम्भि्कए,  बाले पनि भाइहरुसँग माधवलाई छाडिदिनू भन्नुभएको थियो।&#39; घरका छोरीबुहारी, कान्छीबहिनीको भने किरिया बस्न अलि बढी जोड दिएका थिए रे नेपाललाई। नेपाल अहिले भूकम्प प्रभावित क्षेत्रमा राहत वितरण, अस्थायी टहरा तथा सिकाइ केन्द्र निर्माणका साथै राष्ट्रिय सहमति सरकार निर्माणसम्बन्धी छलफलमा सक्रिय छन्। 
