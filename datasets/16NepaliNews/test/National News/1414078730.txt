
﻿उपराष्ट्रपति परमानन्द झाले प्रमुख तीन दलका शीर्ष नेताहरु जिम्मेवार नहुदा नयाँ संविधानका विवादित विषयमा सहमति हुन नसकेको बताएका छन् ।राजधानीमा आयोजित पत्रकार सम्मेलनमा बिहिबार कुरा गर्दै झाले प्रमुख दल नेपाली कांग्रेस, नेकपा एमाले र एकीकृत माओवादी संविधान निर्माणका विषयमा जिम्मेवार नहुँदा विवादित विषयमा सहमति हुन नसकेको आरोप लगाएका हुन् ।

भेटमा सहमतिका कुरा गरे पनि प्रमुख दलका नेताले जनताको माझमा कार्यान्वय नगरेर प्रस्तुत गर्न नसक्दा संविधान फेरी पनि नबन्ने हो कि भन्ने आशंका बढेर गएको समेत बताए । उपराष्ट्रपति झाले नयाँ संविधान जारी गर्न आफूलाई हतारो भएको समेत बताउ । उनले माघ ८ मा नयाँ संविधान जारी भएपछि राष्ट्रपति र उपराष्ट्रपतिको अवधि सकिने भएकाले त्यो संविधान जारी गर्ने दिनको प्रतिक्षामा आफू रहेको समेत बताए ।

झाले दलका पछिल्ला गतिविधिले तोकिएको समयमा संविधान जारी हुन नसक्ने शंका दिन प्रतिदिन बढेर गएको समेत टिप्पणी गरे ।  झाले पत्रकार सँग कुरा गर्दै भने  दलहरुको ताल देख्दा नयाँ संविधान आउनेमा शंका छ, माघ ८ पछि हामी हाम्रो स्थानमा नयाँ अनुहार देख्न चाहान्छौं । 
