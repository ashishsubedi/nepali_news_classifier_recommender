
﻿राष्ट्रिय मानवअधिकार आयोगका सदस्य सुदिप पाठकले महाभूकम्पका कारण अधिकांश कारागार जिर्ण बनेको भन्दै त्यहाँ रहेका कैदी बन्दीलाई तत्काल सुरक्षित बासको ब्यवस्था वा प्रक्रिया पुर्& याएर आममाफी दिन आग्रह गरेका छन्। आयोग र रिपोर्टर्स क्लब नेपालले संयूक्त रुपमा आयोजना गरेको कार्यक्रममा बोल्दै उनले भुकम्पबाट ७१ वटा कारागार मध्ये ३६ वटा चर्किएको र ३ बटा ध्वस्त भएकोले त्यहाँका कैदीलाई सुरक्षित स्थानमा स्थानान्तरण वा प्रक्रिया पुर्& याएर आममाफी दिन आग्रह गरेका हुन्।

पाठकले अहिले विपत्तिको बेला विशेष परिस्थिति भएकोले कैदी बन्दीहरुलाई राष्ट्र निर्माणमा लगाउनु पर्ने सुझाव दिँदै भूकम्पको कारण कुनै कैदी बन्दीको मृत्यू भए त्यसको जिम्मा सरकारले लिनुपर्ने धारणा राखे ।
