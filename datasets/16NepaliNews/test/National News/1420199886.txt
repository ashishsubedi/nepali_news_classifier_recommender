
﻿काठमाडौं, पुस १८ - नेकपा एमाओवादी प्रवक्ता दीनानाथ शर्माले संविधानसभा अध्यक्ष सुवासचन्द्र नेम्वाङले संविधान मस्यौदा गर्न नपाउने बताएका छन् ।आज शुक्रबार भएको नियमित पत्रकार भेटघाटमा उनले विगतमा राजा महेन्द्र र ज्ञानेन्द्रले जस्तो नेम्वाङले अभिव्यक्ति दिएको टिप्पणी गरे ।

सभाध्यक्ष नेम्वाङले सबै राजनीतिक दलहरुको बीचमा समन्वय गर्ने र सहमतिको अन्तिमसम्म प्रयास गराउने रहेको बताउँदै संविधानका नियमावलीका धाराहरुलाई खारेज गरेर आफ्नो हातमा अधिकार लिएर संविधान बनाउँछु भन्नु लोकतन्त्रको खिल्ली उडाउने काम भएको उनले बताए ।

संविधानसभा अध्यक्षले पदको अवमूल्यन गरेको शर्माको भनाइ छ । हिजो दलका नेताहरुलाई सभाअध्यक्ष नेम्बाङले कि माघ ८ मा संविधान जारी गर्ने बाताबरण बनाउनु पर्यो होइन भने आफू लाई संविधानको पहिलो मस्यौदा जारी गर्न सगाउनु पर्यो भन्ने धारणा राखेका थिए। सभामुखको उक्त धारणाको कांग्रेस(एमाले लगायतले समर्थन गरे पनि एमाओवादीका ३० दलीय मोर्चाले विरोध गरेका छन् । 

सभामुखले दिएको सोमबार सम्मको समय सिमा लाई मध्य नजर गर्दै चार दलीय बैठक अहिले प्रधान मन्त्री निवास बालुवाटारमा जारी छ । बैठकमा कांग्रेस, एमाले, एमाओवादी र मधेशादी दलका तर्फबाट बिजय कुमार गच्छदार सामेल छन् ।
