
﻿सरकारलाई थप चार दिनको समयसीमा दिँदै त्रिवि शिक्षण अस्पतालका डा. गोविन्द केसीले माग पूरा नभए २७ साउनदेखि अनशन थाल्ने जनाएका छन् । नयाँ पत्रिका दैनिकमा समाचार छ । माग पूरा गर्न सरकारलाई शुक्रबारसम्मको समयसीमा दिएका डा. केसीले सरकारद्वारा गठित कार्यदलका संयोजक प्राध्यापक केदारभक्त माथेमाको आग्रहपछि अल्टिमेटमको समयसीमा बढाएका हुन् ।

डा. केसीलाई शुक्रबार दिउँसो त्रिविका पूर्वउपकुलपति एवं चिकित्सा शिक्षासम्बन्धी राष्ट्रिय नीति तर्जुमा उच्चस्तरीय कार्यदलका संयोजक प्राध्यापक माथेमाले फोन गरी केही दिन समय थप्न आग्रह गरेका थिए । त्यसपछि डा. केसीले सरकारलाई चार दिनको समयसीमा दिएका हुन् । उनले चार दिनमा पनि माग पूरा नभए आगामी बुधबार दिउँसो ४ बजेबाट पुन: अनशनमा बस्ने जनाए ।
