
﻿रौतहट : गौरमा आन्दोलनकारीले शसस्त्र प्रहरीको बेलबिछुवा बेस क्याम्पमा आक्रमण गरेका छन्।आन्दोलनकारीले बेस क्याम्पमा पेट्रोल बम प्रहार गरेपछि आगो लागेको थियो। आगजनीलाई तत्काल नियन्त्रणमा लिएको र अहिले आन्दोलनकारी त्यहाँबाट भागिसकेको रौतहटका शसस्त्र प्रहरी प्रमुख एसपी बिदुर खड्काले बताएका छन्। 

उनीहरुले क्याम्प आसपासको संरचना तोडफोड गरेका छन् । गौरका एक स्थानीयको घाँटी रेटेर हत्या भएको सूचना बाहिर आएपछि गौर आन्दोलनले झन् हिंसात्मक मोड लिएको छ । वार्ता गर्न काठमाडौंबाट आएको टोली फर्केको छ । गौर बजार आज पनि बिहानैदेखि पूर्ण रुपमा बन्द छ। आन्दोलनकारीले अपरान्ह वृहत् जुलुस निकाल्ने तयारी गरेका छन् । 
