
﻿व्यवस्थापिका संसद बैठकमा आज भूमि सुधारका विषयमा छलफल हुने भएको छ । भूमिसुधार तथा व्यवस्थामन्त्री दलबहादुर रानाबाट असोज २९ गते पेश भएका & भूमि सम्बन्धी छैठौं संशोधन विधेयक, २०७१ माथि आज संसदमा छलफल सकेर समितिमा पठाइनेछ । विधेयकका विषयमा सत्तासिन दल र प्रतिपक्ष दलहका सभासदहरुका भनाई बाझिएका छन् । प्रतिपक्षी दलहरुले संविधानमा भुमि सम्बन्धी नयाँ व्यवस्था र राज्यपुर्नसंरचना गरेपछि आउनुपर्ने बिधेयक ल्याएर सरकारले गलत काम गरेकाबताएका छन् ।

२०२१ सालमा बनेको भुमि सम्बन्धी ऐनलाई ५ पटक संशोधन गरिसकिएको छ । हदबन्दी भन्दा बढी जग्गा क्षतिपुर्ति दिएर मात्रै राज्यले लिनुपर्छ भन्ने काँग्रेस, एमाले र मधेसवादी दलको मागमा एकीकृत माओवादी पनि सहमत भएकोमा पनि अधिकारकर्मीहरुले विरोध गरेका छन् । सरकारले ल्याएको संशोधन विधेयक, तत्कालिन राजा महेन्द्रले २१ सालमा लागु गरेको बिना क्षतिपूर्ति हदबन्दीभन्दा धेरै जग्गा अधिग्रहण गर्ने व्यवस्था भन्दा पनि पश्चगामी रहेको प्रतिपक्षी दलहरुले बताएका छन् ।

आज विधेयक माथिको छलफल संसदमा सकिएपछि संसदीय समितिमा जाने र प्रक्रिया पुर्याएर सरकारले कानुन बनाउने बताइएको छ । संसद बैठक दिउँसो १ बजे बोलाइएको छ । आजै संसद अन्र्तगतका अर्थ, अन्तर्राष्ट्रिय सम्बन्ध तथा श्रम समिति, उद्योग वाणिज्य तथा उपभोक्ता हित सम्बन्ध समिति& आपुर्ति  उपसमिति, कृषि तथा जलस्रोत समिति लगायतका समितिका बैठक पनि बस्दैछन् ।
