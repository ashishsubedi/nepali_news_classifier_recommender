
﻿मलाई त यो राष्ट्रिय सरकार किन भन्ने प्रश्न उठाउन मन लागेको छ । राष्ट्रिय सरकार भनेको के त, अब चन्द्रमा र मंगल ग्रहबाट नयाँ मान्छे आउँछन् ? यहीँ भएकामध्येबाट आउने होइनन् ? धेरैलाई त चाखिसकेका छन् जनताले । त्यसकारण अहिले यही भएकोलाई मद्दत गरे हुन्छ । बरु यिनको कमी& कमजोरी औल्याए हुन्छ । यहाँभन्दा राम्रो सरकार र नेतृत्व नेपालमा छँदै छैन, कहाँबाट आउँछ ? हामीले सबलाई देखिसक्यौँ, सबलाई चाखिसक्यौं । को कति गुलियो, नूनिलो, तिख्खर छ जनताले थाहा पाइसकेका छन् ।

 त्यसकारण राष्ट्रिय सरकार भनेर भाग, हिस्सा खोजेका त होइनन् ? सबैले तर मार्न खोजेको त होइन यो ? काले काले मिलेर खाउँ भाले भन्या त होइन यो ? राष्ट्रिय सरकार गठन हुने हो भने भोलि यहाँ मारामार भएन भने हेर्नोस् म घाँटीमा घन्टी झुण्डाएर हिँड्छु । अर्थ मन्त्री को हुने, रक्षा मन्त्री को हुने, गृह मन्त्री को हुने भनेर मारामार हुन्छ । अहिले हरेक पार्टीले चन्दा उठाउने, कोष खडा गर्ने गरेका छन् । आफ्ना संयन्त्र जिल्ला जिल्ला पु& याउने भन्दैछन् । त्यो जिल्लामा रहेको सिडिओअन्तर्गतको संयन्त्रलाई बलियो बनाउनु पर्दैन ? पार्टीको संयन्त्र जिल्ला पु& याएर भाग खोज्न खोजिएको हो कि सिडिओको संयन्त्र कमजोर पार्न खोजिएको हो ?  पूर्व सेनापति रुक्मांगत कटवालले नागरिक नुजसँग अन्तरबार्ता दिदै यसो भनेका हुन्। 
