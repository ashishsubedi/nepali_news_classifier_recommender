
﻿४ वैशाख, काठमाडौं । दिवंगत पूर्वप्रधानमन्त्री सूर्यबहादुर थापालाई राष्ट्रिय झण्डा ओढाएर सम्मान गरिएको छ । बुधबार राति निधन भएका राप्रपाका वरिष्ठ नेता थापाको पार्थिव शरीर अन्तिम श्रद्धान्जलीका लागि दशरथ रंगशालामा राखिएको थियो । प्रधानमन्त्री सुशील कोइरालाले राष्ट्रिय झण्डा ओढाएर थापाप्रति भावपूर्ण श्रद्धान्जली अर्पण गरेका छन् ।

एमाले अध्यक्ष केपी ओली, एमाओवादी अध्यक्ष प्रचण्ड, राप्रपा नेपालका अध्यक्ष कमल थापाले पनि रंगशाला पुगेर थापालाई श्रद्धान्जली दिएका छन् ।
पूर्वप्रधानमन्त्री थापाप्रति अन्तिम श्रद्धान्जली दिन सर्वसाधारण समेत रंगशाला पुगेका थिए । त्यसअघि पार्टी कार्यालय चावहिलमा राप्रपा अध्यक्ष पशुपति शमशेर राणाले पार्टीको झण्डा ओढाएका थिए ।

केहि झलकहरु .....













 
