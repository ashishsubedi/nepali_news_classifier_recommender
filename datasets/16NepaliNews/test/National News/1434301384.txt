
﻿सरकारद्वारा  काठमाडौं, भक्तपुर र ललितपुरलाई एकवर्षसम्मका लागि संकटग्रस्त क्षेत्र घोषणा गरेको छ । मन्त्रीपरिषद्को आइतबार प्रधानमन्त्री निवास बालुवाटारमा बसेको बैठकले भूकम्पका कारण जोखिमयुक्त बनेका संरचना भत्काउने प्रयोजनका लागि दैवीप्रकोप उद्धार ऐन अन्र्तगत काठमाडौ, भक्तपुर र ललितपुरलाई संकटग्रस्त क्षेत्र घोषणा गरेको हो ।

सूचना तथा संचारमन्त्री डा. मिनेन्द्र रिजालले जोखिमयुक्त संरचना भत्काउन व्यवहारिक कठिनाइ भएकाले मन्त्रीपरिषद्ले तीन जिल्लालाई एक वर्षसम्मका लागि संकटग्रस्त क्षेत्र घोषणा गरेको जानकारी दिनुभयो । जोखिमयुक्त घर भत्काउने सम्बन्धमा मन्त्रीपरिषद्ले कार्यविधि स्वीकृत गरेको छ ।
