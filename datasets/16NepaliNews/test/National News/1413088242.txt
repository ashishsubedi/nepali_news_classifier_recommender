
﻿आश्विन २६, काठमाण्डौं । उच्च स्तरीय राजनीतिक समितिको वैठक आज बस्ने भएको छ । वैठक हिजै बस्ने तय भएपनि समितिको संयोजक एमाओवादीको अध्यक्ष प्रचण्डको समय व्यस्तताका कारण हिजो वैठक बस्न सकेको थिएन । आजको लागि वैठक बस्ने तय भएपनि कहाँ र कतिबजे बस्ने भन्ने अझै तय भईनसकेको नेताहरुले जनाएका छन् । वैठकमा समितिको कार्यक्षेत्र र अधिकारका विषयमा छलफल हुने भएको छ । समितिमा सबैदलका तर्फबाट कसकसलाई राख्ने भन्ने विषयमा पनि छलफल हुने छ । समितिमा कांग्रेस, एमालेर र एमाओवादीको तर्फबाट तीन तीन जाना सदस्य रहने भनिए पनि सदस्यहरु चुनिएका छैनन् । मधेशीदलहरुको तर्फबाट संयुक्त रुपमा तनि सदस्य रहने व्यवस्था छ भने राप्रपा नेपाल र नेकपा मालेका तार्फबाट १ १ सदस्य रहने छन् । शान्ति प्रक्रियाका बाँकी काम सम्पन्न गर्न सहयोग गर्न र दलहरु बीच पारस परिक समझदारीमा विकास गर्न भन्दै दलहरुले उच्च स्तरीय राजनीतिक समिति गठन गरेका हुन् । समितिको नेतृत्व आलोपालो गर्ने सहमति अनुसार एमाओवादी अध्यक्ष दाहाल पहिलो दुई महिनाका लागि संयोजक बन्नु भएको हो ।
