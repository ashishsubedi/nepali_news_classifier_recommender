
﻿काठमार्डौँ, १ फागुन । तत्कालिन नेकपा (माओवादी) ले जनयुद्ध सुरु गरेको आज (फागुन १) १९ वर्ष पूरा भएर बिस वर्षमा प्रवेश गरेको छ । यहाँसम्म आइपुग्दा सँगैका सहयात्रीहरुले अलग अलग पार्टी बनाएका छन् । उनीहरु सबैले माक्र्सवाद, लेनिनवाद र माओवादलाई पथप्रर्दशक सिद्धान्तको रुपमा स्वीकार गरेका छन् । तत्कालिन नेतृत्व पुष्पकमल दाहाल  प्रचण्ड  को नेतृत्वमा एकीकृत नेकपा (माओवादी) र बरिष्ठ नेता मोहन वैद्य  किरण  को नेतृत्वमा नेकपा माओवादी, नेता नेत्रक्रिम चन्द  विप्लव  को नेतृत्वमा नेकपा माओवादी अहिले माओवादी पार्टीको हैसियतमा छन् । त्यसैगरि मात्रिका प्रसाद यादव र मणि थापाले पनि माओवादी पार्टी गठन गरेका छन् । यि माओवादी पार्टीहरुले आफ्नो हैसियत अनुसार गतिविध अगाडि बढाइरहेका छन् ।

जनयुद्धको पहलकर्ता नेकपा (माओवादी) बाट अलग भएका यि सबै माओवादीहरुले जनयुद्धको उद्देश्यलाई नै आफ्नो मूल एजेण्डा बनाइरहेका छन् । उनीहरु प्रत्येक वर्ष फागुन १ गतेलाई जनयुद्ध दिवसको रुपमा मनाउँदै आएका छन् ।
यसपटक पनि जनयुद्ध दिवस मनाउँन माओवादीहरुले अलग अलग कार्यक्रमको आयोजना गरेका छन् । एमाओवादीले विहान ११ बजे पार्टी कार्यालय पेरिसडाँडाँमा चियापना तथा शुभकामना आदन प्रदान कार्यक्रमको आयोजना गरेका नेता वर्षमान पुन  अनन्त  ले डबली न्युजलाई जानकारी दिए । पुनका अनुसार एमाओवादीले देशभर विविध कार्यक्रमका आयोजना गरेको छ । जनयुद्ध दिवसलाई आन्दोलनको रुपमा मनाउ लागेको उनले जानकारी दिए ।

त्यसैगरि किरण नेतृत्वको नेकपा माओवादीले जनयुद्ध दिवसको अबसरमा  मेची काली राष्ट्रिय अभियान को उद्घाटन गर्न लागेको प्रवक्ता पम्फा भुसालले डबली न्युजलाई जानकारी दिइन । उनका अनुसार काठमार्डौँमा अध्यक्ष किरण, धनगढीमा उपाध्यक्ष सिपी गजुरेल, बुटवलमा महासचिव रामबहादुर थापा, इटहरीमा सचिव देव गुरूङ्गले एकैसाथ अभियानको उद्घाटन गर्ने कार्यक्रम रहेको छ ।

नेत्रविक्रम चन्द  विप्लव  ले नेतृत्व गरेको नेकपा माओवादीले जनयुद्धको पूर्वसन्ध्यामा विहीबार साँझ देशभर मसाल जुलुस गरेको थियो । दिउँसो काठमाडौँको बालाजुस्थित बाइसधारामा शुभकामना आदन प्रदान कार्यक्रमको आयोजना गरेको छ । कार्यक्रममा पार्टीका महासचिव विप्लवले सम्बोधन गर्ने बताइएको छ ।

पार्टीका प्रवक्ता खड्कबहादुर विश्वकर्मा  प्रकाण्ड  ले देशभर विविध कार्यक्रम गर्न लागेको बताए छ । प्रकाण्डका अनुसार ४ बजे काठमडौँको जमलस्थित राष्ट्रिय नाचघरमा सामना साँस्कृतिक परिवारको नेतृत्वमा विविध साँस्कृतिक कार्यक्रमको आयोजना गरिएको छ । यसैगरि मात्रिका प्रसाद यादव र मणि थापा नेतृत्वको पार्टीले पनि विविध कार्यक्रमको आयोजना बताईएको छ । सबै माओबादीले जनयुद्धबाट प्राप्त उपलब्धिको रक्षाको लागि जस्तोसुकै संघर्ष गर्न तयार रहेको बताउँदै आएका छन् । यसैगरी उनीहरुले फागुन १४ देखि २१ लाई सहिद सप्ताहको रुपमा मनाउँने कार्यक्रम रहेको बताइएको छ 
