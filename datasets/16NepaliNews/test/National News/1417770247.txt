
﻿नेपाल आदिवासी जनजाति महासंघका ४६ वटै जिल्ला शाखाहरूले पद्मरत्न तुलाधार नेतृत्वको आदिवासी जनजाति राष्ट्रिय आन्दोलनलाई सहयोग गर्ने भएका छन् । बुटबलमा हिजो र आज सम्पन्न महासंघका जिल्ला अध्यक्षहरूको राष्ट्रिय भेलामा सहभागी ५१ मध्ये ४६ जिल्लाका अध्यक्ष्ँहरूले तुलाधार नेतृत्वको आदिवासी जनजाति राष्ट्रिय आन्दोलनलाई सहयोग गर्ने निर्णय गरेका हुन् । भेलामा तुलाधरको नेतृत्वमा आन्दोलन गर्नुपर्ने माग उठे पनि केन्द्रीय अध्यक्ष नगेन्द्र कुमाल र महासचिव पेम्बा बोटेले नमानेपछि जिल्ला अध्यक्षहरूले विज्ञप्तिमार्फत तुलाधार नेतृत्वलाई सहयोग गर्ने निर्णय गरेका हुन् ।

भेलामा सहभागी ४६ जिल्लाका अध्यक्षहरूले कांग्रेस एमालेको ७ प्रदेश प्रस्तावलाई समेत जलाएका छन् । काँग्रेस सर्मथक अध्यक्ष कुमाल र एमाले कार्यकर्तासमेत रहेको महासचिव बोटेले बहुमतको कदर नगरेका कारण ४६ जिल्लाका अध्यक्षहरूले विज्ञप्ति जारी गर्दै तुलाधार नेतृत्वको मोर्चालाई आन्दोलनका लागि सहयोग गर्ने निर्णय गरेका हुन् ।
