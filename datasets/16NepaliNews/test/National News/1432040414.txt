
﻿४ जेठ, काठमाडौं । भूकम्पबाट विस्थापितहरुलाई तराईमा अस्थायी बसोबास गर्ने प्रस्तावको विरोध गर्ने सरिता गिरीलाई एमाले नेतृ रामकुमारी झाक्रीले फेसबुके जवाफ दिएकी छन् । गिरीले आइतबार ट्वीट गर्दै भूकम्पबाट विस्थापित भएकाहरुलाई तराईमा अस्थायी बसोबास गर्ने प्रयासलाई महेन्द्रवादी नीतिको संज्ञा दिएकी थिइन् ।

त्यसको जवाफमा एमाले नेता रामकुमारीले नेपाली नेपालीबीचको सद्भाव भड्काउन प्रयास भएको भन्दै विरोध गरेकी छन् । उनले लेखेकी छन्-इण्डियन आप्रवासी हुन् सरिता गिरी । नेपाल, नेपाली भूभाग हिमाल, पहाड, तराईका बारेमा बोल्ने अधिकार छैन उनलाई । हामी हाम्रा जनताका लागि जुनसुकै भूभागमा बसोबासको व्यवस्था गर्न सक्छौं । नेपाली नेपालीको सद्भाव भड्काउन खोज्नेहरुले नेपाली मनहरु एकले अर्कालाई परेको बेला कसरी फाटेको मन सिलाउँछन् भन्ने हेक्का राख्न चेतावनी दिएकी छन् ।
