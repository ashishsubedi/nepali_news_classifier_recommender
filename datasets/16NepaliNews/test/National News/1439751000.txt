
﻿नवलपरासी, ३१ साउन । बन्दको अवज्ञा गरेको भन्दै नवलपरासीमा बन्दकर्ताले ३ वटा ट्रकमा आगजनी गरेका छन् एक व्यक्तिको ज्यान समेत गएको छ । बासाबसहीमा बन्दकर्ताहरुले आइतबार पूर्वपश्चिम राजमार्ग अन्तर्गत बर्दघाट सुनवल सडकखण्डको तिलकपुरको तुलसीनगरमा बन्दकर्ताले ना३ख ६९२६ नम्बरको ट्रक र बा१०च ३३१३ नम्बरको पिकअप भ्यान र नम्बर नखुलेको एक ट्रकसहित तीनवटा गाडी जलाएका प्रहरीको भनाइ छ । त्यसैगरी बन्दकै क्रममा गाडी पल्टिँदा नम्बर नखुलेको ट्रकका चालक रविलाल गुरुङको मृत्यु भएको जिल्ला प्रहरी कार्यालय नवलपरासीले जनाएको छ । नवलपरासीमा लगातार एक सातादेखि थरुहट मधेसी संयुक्त संघर्ष समितिले बन्द आह्वान गरेका छन् ।
