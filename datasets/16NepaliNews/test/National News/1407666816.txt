
﻿श्रावण २५, काठमाण्डौं । सरकार गठनका बेला नेपाली कांग्रेस र नेकपा एमाले बीच भएको सात बुँदे कार्यान्वयनका लागि एमालेले कांग्रेससंग छलफल गर्ने भएको छ । नेकपा एमालेको अध्यक्ष केपी शर्मा ओलीको बालकोट स्थित निवासमा बसेको एमालेको पदाधिकारी सहित मन्त्रीहरुको वैठकले सात बुँदे सहमति कार्यान्वयनका लागि कांग्रेससंग छलफल गर्ने निर्णय गरेको हो । वैठकले सरकार बन्नु अघि नेपाली कांग्रेस र एकाले बीच भएको सहमति कार्यान्वयन गर्न पार्टी अध्यक्ष केपी शर्मा ओलीलाई जिम्मेवारी दिने निर्णय गरेको वैठक पछि उपप्रधानमन्त्री तथा गृहमन्त्री बामदेव गौतमले जानकारी दिनु भएको छ । 
