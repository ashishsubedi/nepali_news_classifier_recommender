
﻿असार २५ काठमाण्डौं : नेकपा एमालेको नवौं महाधिवेशनको बन्दसत्रले अध्यक्ष झलनाथ खनाल र महासचिव ईश्वर पोख्रेलको प्रतिवेदन सुझाव सहित सर्वसहमतिले पारित गरेको छ । पार्टीको विधान भने अझै पारित हुनसकेको छैन । बन्दसत्रमा बोल्दै अध्यक्ष झलनाथ खनालले पार्टीको अनुशासन आयोगलाई प्रभावकारी र बलियो बनाउनु पर्ने, पार्टीलाई एकताबद्ध र एक ढिक्का बनाउनु पर्ने र महिलाको प्रतिनिधि संख्या बढाउनु पर्ने बताउनु भएको छ ।
यता बरिष्ठ नेता माधवकुमार नेपालले नवौं महाधिवेशनले पार्टीलाई नेपाली राजनीतिको मियो बनाउने बताउनु भएको छ । उता संसदिय दलको नेता के.पी. शर्मा ओलीले अध्यक्ष खनालले माधवकुमार नेपाललाई सर्मथन गर्छ भन्ने कुरामा आफुलाई विश्वास नलागेको बताउनु भएको छ । 

 
