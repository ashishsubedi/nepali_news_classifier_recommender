
﻿भूकम्पले कारागार चर्किएका कारण त्यहाँ रहेका बन्दी तथा कैदीहरु जोखिममा रहेको भन्दै कैदी बन्दीका आफन्तहरू सुक्षा माग्दै आन्दोलनमा उत्रिएका छन्।करिब ८० वर्ष पुरानो जिर्ण नेपालगन्ज कारगारमा २ सय ५० कैदी क्षमताको भएपनि कारगारमा ५ सय ७० जना कैदी बन्दी राखिएको छ। भूकम्पले पुराना भवन भत्किएर राजधानी लगायत अन्य जिल्लाहरुमा कैदी बन्दीको मृत्यु हुनुका साथै कैयौ कैदीहरु घाईते भई रहेका समाचार आइरहेको भन्दै नेपालगन्ज कारगारमा पनि त्यस्तो घटना नहोस् भनेर सुरक्षाको माग गर्दै आन्दोलनमा उत्रिएको कैदी बन्दीका आफन्त  कृपाराम तमौलीले बताए।

 कैदी तथा बन्दीका आफन्तहरुले आम माफी दिन मिल्ने कैदीलाई प्रक्रिया मिलाएर रिहा गर्न र अन्य कैदीहरुलाई  अन्यत्र सुरक्षित स्थानमा सारेर सुरक्षित रुपमा बस्ने अबस्था मिलाउन सरकारसँग माग गरेका छन्। जिर्ण भवन क्षमताभन्दा बढी कैदी रहेकाले कारागारमा समस्या भएको  भन्दै कारगार प्रशासनले कारगारको क्षमता अभिबृद्धिको माग गर्दै प्रधानमन्त्री कार्यालय र कारागार व्यवस्था विभागलाई पटक पटक अनुरोध  गर्दै आएको जनाएको छ।
