
﻿धनगढी: अखण्ड सुदुरपश्चिम पक्षधरले निकालेको मोटरसाईकल र्& यालीका सहभागी र थरुहटका कार्यकर्ता बीच दुर्गौली गाविसको तोरैयापुरमा दोहोरो झडप भएको छ । धनगढीबाट टीकापुर सम्मका लागी गएको अखण्ड पक्षको मोटरसाईकललाई ठाउँ ठाउँमा अबरोध भएपछि दोहोरो झडप भएको हो । कैलालीको लम्की सम्म खासै अबरोध नभएपनि लम्की-टिकापुर सडक खण्डमा भने ठाउँ ठाउँमा थरुहटका कार्यकर्ताले अबरोध गरेका हुन । दुबै तर्फ स्थिति तनावपुर्ण भएपछि, प्रहरीले पाँच राउण्ड अश्रुग्यास प्रहार गरेको छ । 
 
लम्की टिकापुर सडकखण्डमा थरुहटका कार्यकर्ताले ठाउँ ठाउँमा ढुङगा राखेर अबरोध गरेका छन । यस्तै सडकमा सिसा र किला राखेर, टायर वालेर अखण्ड सुदुरपश्चिम पक्षधरले निकालेको र्& यालीलाई अवरोध गरीएको छ । यस्तै थरुहटका कार्यकर्ताको गुलेली प्रहार वाट एक जना प्रहरी जवान घाईते भएका छन् । अञ्चल प्रहरी गुल्ममा कार्यरत प्रहरी जवान खड्क थरुहटका कार्यकर्ताले प्रहार गरेको गुलेलीको ढुङगा लागेर घाईते भएका र्& यालीमै सहभागि जिल्ला प्रहरी कार्यालय कैलालीका डिएसपी विश्वराज खड्काले जानकारी दिएका छन ।  
 
दुबै पक्षबीच झडप भएपछि अखण्डका युवाहरुले लम्की टीकापुर सडक खण्ड वरिपरिका केही घरमा तोडफोड गरेका छन । सडक वरिपरिका घरका टायल टुटेका छन भने स्थानीयका घरमा राखेका साईकल पनि खोलामा बगाईएका छन् । थरुहट पक्षले खलेटेपछि मोटरसाईकल छोडेर भागेका अखण्ड पक्षका केही युवाहरु घाईते भएपनि यकीन विवरण आएको छैन । थरुहटका कार्यकर्ताहरुले अखण्डपक्षका १५/२० वटा मोटरसाईकलमा तोडफोड गरेका छन । अखण्डको र्& यालीमा सहमागि आधा ब्यक्ति टीकापुर तिर र आधा ब्यक्ति लम्कीतिर पारेर विच सडकमा थरुहटका कार्यकर्ताले कब्जा जमाएका छन । 
 
मोटरसाईकल र्& यालीमा धनगढी, अत्तरिया र राजमार्गका बिभिन्न बजार र गाउ गाउबाट अखण्ड पक्षधरहको सहभागीता रहेको छ । टीकापुरबाट आएको मोटरसाईकल र्& याली पनि लम्कीमा मिसिएर टिकापुरतिर लागेपछि अवरोध भएको हो । आन्दोलन परिचालन समितिका सदस्य केशब मिश्रका अनुसार पथरैया गाविसको पुलमा थरुहटका कार्यकर्ताहरुले ढुंगाको पर्खाल बनाएका छन । थरुहटका कार्यकर्ताको अवरोधका विच पनि टिकापुर सम्म र्& याली निकाल्ने आन्दोलन परिचालन समितिले जनाएको छ । दुबैतिर ठुलो संख्यामा प्रहरी परिचालित भएका छन् । 
 
अहिले पनि दुबै तर्फबाट ढुंगामुढा प्रहार भइरहेको प्रहरीले जनाएको छ । संयुक्त थारु संघर्ष समितिका नेता विरमान चौधरीले, र्& यालीमा अवरोध पुगाउने कुनै योजना नभएको जनाएका छन । उनले, दुर्गौली र आसपासका थारु समुदायका ब्यक्ति सडकमा उत्रिएको जानकारी आएको बताए । स्थिति तनावपुर्ण भएपछि धनगढी, अत्तरिया र बनबेहडाबाट थप जनपद र शसस्त्र प्रहरी परिचालन गरिएको कैलालीका सहायक प्रमुख जिल्ला अधिकारी उदयबहादुर सिहले जानकारी दिए । प्रमुख जिल्ला अधिकारी राजकुमार श्रेष्ठ र सुरक्षा निकायमा प्रमुखहरु सँगै बसेर स्थिती नियन्त्रणको प्रयास गरिरहेका छन् । 

 
