
﻿संसद्को बजेट अधिवेशन शुरु भएको छ । मंगलबारदेखि सुरु भएको अधिवेशनमा सभामुख सुवासचन्द्र नेम्वाङ्ले राष्ट्रपतिले बजेट अधिवेशन बोलाएको पत्र पढेर सुनाउनुभएको थियो । बैठकमा उपप्रधान तथा स्थानीय विकासमन्त्री प्रकाशमानसिंहले अहिलेको बजेट पुननिर्माणमा केन्द्रित हुने भएकाले सबै क्षेत्रको सुझाव लिएर अघि बढ्नुपर्ने बताउनुभयो । बुधबार बिहान ११ बजे बस्ने बैठकमा बजेट पुर्वको छलफल शुरु हुने संसद सचिवालयले जनाएको छ । सरकारले संसदमा बजेट पेस गर्नु १५ दिन अघि सदनमा बजेटका प्राथमिकता र सिद्धान्तबारे छलफल गर्नुपर्ने नियम छ । तर यसपाली बजेट पेश गर्न १५ दिनभन्दा कम समय भएकाले सरकारले त्यो नियम निलम्बन गर्ने तयारी  गरेको छ ।
