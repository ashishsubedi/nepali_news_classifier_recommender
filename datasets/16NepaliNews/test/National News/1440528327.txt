
﻿प्रमुख विपक्षी दल एकीकृत नेकपा माओवादीले दंगाग्रस्त क्षेत्रमा सरकारले गरेको सेना परिचलानको निर्णय प्रति विरोध जनाएको छ । मंगलबार बसेको एकीकृत माओवादीको स्थायी समितिको बैठकले सबै समस्याको समाधान राजनीतिक तवरबाट गर्नु पर्ने भन्दै सेना परिचलान गर्ने सरकारी निर्णयको विरोध गरेको हो ।
सेना परिचालन गर्नुअघि आफूसँग छलफल नगरेको भन्दै एकीकृत माओवादीले असन्तुष्टि जनाएको छ ।

 बैठकपछि सो पार्टीका प्रवक्ता दीनानाथ शर्माले सरकारले एकलौटी ढंगले सेना परिचालन गर्ने निर्णय गरेको आरोप लगाए । बैठकले कैलालीको घट्ना दुखद् भएको र सोमबारको परीणाम स्वभाविक भएको निष्कर्ष निकालेको उनले जानकारी दिए । थारु लगायतका विभेदमा पारिएकाहरुको अधिकार सम्बोधन गरी निर्धारित मितिमा संविधान जारी गर्नुपर्ने बैठकले ठहर गरेको प्रवक्ता शर्माले बताए ।
