
﻿१ फागुन, काठमाडौं । प्रमुखी विपक्षी दलका नेता प्रचण्डले संवैधानिक निकायमा नियुक्ति गर्ने व्यक्तिको रोष्टर अध्ययन गर्न समय मागेपछि शुक्रबार बसेको परिषद बैठक बिना निष्कर्ष टु्ंगिएको छ ।लोकसेवा आयोग, अख्तियार लगायतका निकायमा नियुक्त गर्न परिषद बैठक बसेको थियो । बैठकमा नियुक्ति गर्न योग्य व्यक्तिको सूची पेश भएको छ । सूची अध्ययनका लागि विपक्षी दलका नेता समय मागेपछि निर्णय हुन नसकेको स्रोतले जनाएको छ । परिषदको अर्को बैठक फागुन १२ गते बस्नेछ । प्रधानमन्त्रीको अध्यक्षतामा रहने संवैधानिक परिषदमा प्रधान न्यायाधीस, सभामुख र विपक्षी दलका नेता पदेन सदस्य हुन्छन् । त्यस्तै परिषदमा मन्त्रीहरुमध्ये कांग्रेसबाट प्रकाशमान सिंह, एमालेबाट बामदेव गौतम र राप्रपाबाट सुनिलवहादुर थापा सदस्य छन् ।
