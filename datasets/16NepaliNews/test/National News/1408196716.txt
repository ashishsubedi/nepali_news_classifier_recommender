
﻿श्रावण ३१, काठमाण्डौं । नेकपा माओवादीको पोलिटब्युरो सदस्य एवं युवा नेता कुल बहादुर के.सी. सोनामले भन्नु भयो आज जुन संविधान सभाको हल बानेश्वरमा मच्ची मच्ची कुरा गर्छन प्रतिगामी एमाले कांग्रेसहरु दोरम्बा हत्याकाण्डको वेला यो संविधान सभाको एक नम्वर विरोधी दुस्मनको कित्तामा उभिएका थिए । इतिहासको विडम्वना जो व्याटलमा गयो त्यो व्याटलमा गएको शक्ति फिर्ता भए जस्तो, अर्को शक्तिको हालिमुहाली भएको जस्तो, आज ११ वर्ष पछिको परिणामले  के पुष्टी गर्छ भने यो सबै बलिदानहरु जे उदेश्यका निम्ती थिए जनयुद्धलाई जनगणतन्त्रमा पु& याउने र जनताको जन संविधान लेख्ने, अनि जनवादी राज्य व्यवस्था स्थापना गर्ने मूल मुद्धाका साथ हामीले जनयुद्ध गरेका थियौं । अर्को एउटा माओवादीले पनि आज मनाउँदै होला परम्परागत ढंगले आत्मारती लिदै होला । हामीले मनाउन र उनीहरुले मनाउनमा के फरक छ भने हामीले भनेका छौ बलिदानहरुको अभीष्ट पूरा भएको छैन । उनीहरुले यो महान बलिदानलाई गद्धारी गरेको छ । हाम्रो तर्फबाट यो हुने छैन र हुन दिदैनौं । फेरि एउटा झण्डा उठाइसकेका छौं । दोरम्बा लगायत देश भरी भएको शहिदहरुको सपना जनसंविधान लेख्ने, जनवादी गणतन्त्र स्थापना गर्ने र जनसत्ता चलाउने नै थियो । त्यो मुद्धाबाट हाम्रो पार्टी कदापी विचलित हुन सक्दैन र यो मुद्धाबाट विचलित हुने माओवादी पनि हुन सक्दैन ११ औं दोरम्बा स्मृती दिवसलाई सम्वोधन गर्दै उहाँले बताउनु भएको छ ।
