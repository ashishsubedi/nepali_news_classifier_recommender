
﻿ राहत वितरणमा आफूसँग समन्वय नगरेको भन्दै सभासद् रेशम लामाले काभ्रेका प्रमुख जिल्ला अधिकारीलाई दुव्र्यवहार गरेका छन् । सार्वजनिक कार्यक्रममै दुर्व्यबहार गर्दै उनले जिल्ला दैवी प्रकोप उद्धार समितिको माइन्युट पनि च्यादिएका छन् । गत बैशाख १२ गतेका भूकम्पबाट काभ्रेमा भएको क्षति बुझ्न बिहीबार काभ्रे आएका संसदको विशेष समितिका सदस्य तथा कांग्रेसका उपसभापति रामचन्द्र पौडेलकै अगाडि सभासद लामाले सिडिओमाथि दुव्र्यबहार गरेका हुन् ।

प्रजिअ सुदर्शनप्रसाद ढाकालले जिल्लाको वस्तुस्थित र अवस्थाबारे जानकारी गराउँदै समितिका निर्णय सुनाउन लाग्दा लामाले ढकालसँग रहेको माइन्युट खोस्दै च्यातिदिएका हुन् । प्रजिअमाथि खन्निएका सभासद् लामा समितिले राहत वितरणमा जिल्लाका सभासद् बेवास्ता गरी समन्वय नगरेको भन्दै आक्रोशित बनेका थिए ।  मैले सयौँ त्रिपाल संकलन गरेर बाँडे, प्रशासनसँग माग्दा दिइएन , उनले आक्रोशित हुँदै भने,  बरु २० वटा साना प्लाष्टिक दिइयो, त्यसमा पनि प्रशासनले मलाई अविश्वास गरेर  त्रिपाल बाँड्न पठायो । आफुले सयौँ त्रिपाल बाँडेपनि आफुले जिल्ला दैवी प्रकोप उद्धार समितिको एउटा पालसमेत नलगेको उनले दावी गरे ।
