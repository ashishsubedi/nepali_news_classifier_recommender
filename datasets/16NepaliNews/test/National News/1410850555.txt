
﻿भाद्र ३१, काठमाण्डौं । नेकपा माओवादीको अध्यक्ष मोहन वैद्य किरणले आज भनिएको गोलमेच सम्मेलन हुने नहुने विषयमा केही आसंका बढेको बताउनु भएको छ । हाम्रो भनाइ के छ भने यो सर्वपक्षीय राजनीतिक राष्ट्रिय सम्मेलन हुन अघि एउटा राष्ट्रिय राजनीतिक सहमति कायम गर्नु पर्छ भन्ने थियो त्यो बारेमा सैद्धान्तिक सहमति पनि भइसकेको हो । हिजो हामी बस्यौं त्यो सहमति गर्ने भनेर तर हुन सकेन । नेकपा माओवादी शान्ति प्रक्रियाको अभिन्न अंग हो । शान्ति प्रक्रियाका कैयौं विषयहरु छन् जुन हलहुन सकिराखेको छैन । चुनाव बहिष्कारको क्रममा थुप्रै हाम्रा साथीहरुलाई मुद्दालगाएका छन् त्यो खारेज गर्नु प& यो । माओवदीमाथि जनयुद्धकालमा थुप्रै मुद्धाहरु लगाइएको छ । त्यो अदालतले विविध प्रक्रियाबाट अगाडि बढाउँदै छ । सत्य निरुपण आयोगको विधेयक बनाउने काममा पनि हामीहरुसंग सहमति कायम गरेनन् । सहिद परिवारहरुलाई राहत दिने कुरा वेपत्ता परिवारहरुको अभिभावकत्व ग्रहण गर्ने कुरा र घाइते अपांगहरुको उपचार गर्ने कुरा लगायतका विषयहरु थुप्रै थेप्रै छुटेका छन् माओवादी अध्यक्ष वैद्यले बताउनु भएको छ । उहाँले यो संविधान सभा बहिष्कार गर्दै अएको हो र हाम्रो भनाई सर्वपक्षीय राष्ट्रिय राजनीतिक सभाबाट जनताको संविधान जारी गर्नु पर्दछ भन्दै अएका छौं । उहाँले उक्त कुरा आज विहान कान्तिपुर रेडियोसंग कुराकानी गर्दै बताउनु भएको हो ।   
