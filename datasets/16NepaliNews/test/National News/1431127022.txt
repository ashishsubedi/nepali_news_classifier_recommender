
﻿भुकम्पका बेला सरकारले प्रभावकारी काम गर्न नसकेको भन्दै सभासद्ले सरकारको चर्को आलोचना गरेका छन् । संसदको विकास समितिमा सभासद्हरुले महाविपत्तिको बेला सरकारले जस्तो भूमिका निर्वाह गर्नु पर्थ्यो त्यो गर्न नसकेको भन्दै सरकारको आलोचना गरे । सरकारको नेतृत्व गरेको कांग्रेसका सभासद् महेन्द्र यादवले सरकारले धन्यवाद दिन मिल्ने गरी कुनै काम गर्न नसकेको बताए ।

 धेरै सभाद्ले सरकारलाई धन्यवाद दिनुभयो, तर यो सरकारले धन्यवाद दिने कुनै कामै गरेको छैन ।  यादवले भने विपतमा परेका नागरिकलाई पानी र मास्कसम्म उपलब्ध गराउन नसक्ने सरकारको जति नै आलोचना गरेपनि कमै हुन्छ ।  उनले भने,  भाारतीय प्रधानमन्त्रीले नेपालमा भुकम्प गएको भनेर नेपालका प्रधानमन्त्रीलाई खवर गर्छन, र तत्काल मन्त्री परिषद् बैठक समेत बस्न सक्दैन भने यो सरकारबाट के आश गर्ने ?  अमेरिकाबाट आएको त्रिपाल राम्रो क्वालिटिको भएकाले ठूलाबडाहरु नै आफूले पाउन झगडा गरिरहेको यादवको दावि थियो ।
