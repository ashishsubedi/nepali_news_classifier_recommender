
﻿अर्थमन्त्री रामशरण महतमाथि सूर्यमति २ ढिकुरेखोल्सामा बम प्रहार भएको हल्ला निराधार भएको नुवाकोट प्रहरीले जनाएको छ । बम प्रहारको हल्ला पछि जिल्लामा सुरक्षा व्यवस्था भने कडा बनाइएको छ ।  टोखा छहरे सडक हुँदै क्षेत्र नं. २ को खरानीटारमा संविधानको प्रारम्भिक मस्यौदामा सुझाव कार्यक्रममा जाँदै गरेको अर्थमन्त्रि महतको गाडी नजिकै सूर्यमति २ ढिकुरेखोल्सामाथिबाट तीन वटा शिसीले प्रहार भएको तर त्यो बम नभएको जिल्ला प्रहरी कार्यालयका प्रमुख प्रहरी नायव उपरीक्षक अरुण पौडेलले बताउनुभयो ।

 हामीले घटनास्थलमै गएर हेर्& यौं । एक जना बोल्न नसक्ने अपांग रहेछन् । मानसिक अबस्था पनि ठिक नभएको हुनसक्छ । पुराना बोत्तलहरु थुपारेको रहेछ । त्यही बोत्तल फालेको हो  डिएसपी पौडलले भन्नुभयो  बम होइन । पेट्रोल बम भए पेट्रोलको गन्ध र अरु बम भए बारुदको गन्ध हुन्छ । त्यस्तो केही छैन । 

डिएसपी पौडेलले वास्तविकता के हो अझै अनुसन्धान भैरहेको बताउनुभयो । अर्थमन्त्रि डा. महत चढेको गाडी भन्दा २० मिटर पछाडि पूर्वमन्त्री तथा नेपाली कांग्रेसका केन्द्रीय सदस्य डा. प्रकाशशरण महत पनि रहनु भएको थियो । डा.प्रकाशशरण महतले पनि  आफुले वम प्रहार भएको र पड्किएको नदेखेको बताउनुभयो ।

पूर्वमन्त्री डा. महतका नीजि सुरक्षा अधिकृत हेमराज पोखरेलले पनि बम प्रहार नभएको बताउनुभयो ।  बच्चाबच्ची खेरिरहेका थिए । उनीहरुले खेल्नेक्रममा आगो बालेका हुन् । बम सम्बन्धी तालिम मैले पनि लिएको छु । बम प्रहार भएको होइन  पोखरेलले बताउनुभयो ।
बोल्न नसक्ने अपांग व्यक्तिले खेल्नेक्रममा खस्न पुगेको सिसीलाई नै अर्थमन्त्रिसँगै आएका कार्यकर्ताहरुले बम प्रहार भनेपछि जिल्लामा सुरक्षाव्यवस्था कडा पारिएको छ । बम प्रहारको हल्लाले गर्दा स्थानीय प्रशासनले सुरक्षाकर्मी परिचालन बढाएको छ ।
