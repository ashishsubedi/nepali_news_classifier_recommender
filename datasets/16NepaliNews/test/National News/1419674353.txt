
﻿परराष्ट्रमन्त्री महेन्द्रबहादुर पाण्डेले एमाओवादी सहितको मोर्चाले गर्ने भनेको बंद-हड्ताल सहितको आन्दोलनले  कुनै अर्थ नराख्ने बताएका छन्। मन्त्री पाण्डेले सहमतिबाट पछि हटेर एमाओवादी लगायतका दलहरुले गर्ने भनेको आन्दोलनको कुनै अर्थ नरहेको बताएका हुन् । एमाअ& ेवादी सहितका दलहरुको सडक तथा सदन आन्दोलनप्रति लक्षित गर्दै मन्त्री पाण्डेले माओवादीले आफ्नो राजनीतिक स्थान सुरक्षित गर्न सहमतिबाट पछि हटेर धम्की र घुर्कीको राजनीति सुरु गरेको दोष लगाएका छन्। प्रेस चौतारी नुवाकोटले शनिबार नुवाकोटको त्रिशूलीमा गरेको पत्रकार सम्मेलनमा मन्त्री पाण्डेले -अब जनताहरु बाठा भैसकेका छन् । अबका दिनमा  नेपाली जनता आन्दोलनका नाममा खेताला बनेर जाँदैनन्, भन्दै  -उनले जनतालाई खेताला शैलीमा नबोलाउन समेत अनुरोध गरेका छन् ।

दलहरुले संविधानसभा निर्वाचनमा गरेका प्रतिवद्धता पुरा गर्न सहमतिलाई आत्मासाथ गरेर घोषित मितिमा संविधान ल्यान सकिने मन्त्री पाण्डेको भनाइ छ ।एमाले नेता मन्त्री पाण्डेले एमाओवादी लाई जातीयताको बखेडा गरेर सडक आन्दोलन नगर्न समेत सुझाएका छन् । एमाओवादी लगायतका मधेश केन्द्रीत केही दलहरुले राज्यको बाँडफाँड जातियतको आधारमा गरिनु पर्ने दबाब दिइृरेको बेला एमाले नेता पाण्डेको यस्तो भनाई आएको हो ।
