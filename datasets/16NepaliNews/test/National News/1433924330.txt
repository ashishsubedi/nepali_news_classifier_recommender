
﻿प्रधानमन्त्री सुशील कोइरालाले संविधानसभाबाट संविधान जारी हुनासाथ आफूले पद त्याग गर्ने बताएका छन् । चार राजनीतिक दलबीच सोमबार संविधानका विषयमा भएको सहमतिबारे जानकारी गराउन संविधानसभा भवन नयाँ बानेश्वरमा डाकिएको संसदीय दलको बैठकमा कोइरालाले संविधान जारी भएलगतै आफूले सरकारको नेतृत्व छाड्ने जानकारी दिएका हुन् । 

संविधान निर्माणका विषयमा भएको १६ बुँदे सहमतिलाई दलको बैठकले अनुमोदन समेत गरेको छ । सहमतिलाई समर्थन गर्न प्रधानमन्त्री कोइरालाले राखेको प्रस्तावलाई बैठकले अनुमोदन गरेको हो । प्रधानमन्त्री कोइरालाले भूकम्पले मुलुकलाई ठूलो क्षति पुर्& याएपनि राजनीतिक एकता कायम हुन सकेको बताउँदै छोटो प्रक्रियाबाट संविधान जारी हुने बताएका थिए । 

बैठकमा प्रधानमन्त्री कोइरालाले अब संविधान निर्माण प्रक्रिया फास्ट ट्र्याकमा अघि बढ्ने बताए। उनले फास्ट ट्र्याकबाट असार मसान्तसम्ममा नयाँ संविधान जारी हुने र त्यसपछि आफूले प्रधानमन्त्री पद छोडेर सहमतीय सरकार निर्माण हुने बताएका थिए। दलहरूबीच नयाँ संविधान जारी भएपछि राष्ट्रपति, उपराष्ट्रपति, सभामुख र उपसभामुखको नयाँ निर्वाचन गर्ने सहमति भएको छ।
