
﻿कृषिमन्त्री हरिप्रसाद पराजुलीले मंगलबार मुलपानीमा महिलाहरुमाथि अभद्र व्यवहार गरेको भन्दै बुधबार व्यवस्थापिका संसदको बैठकमा कुरा उठेको छ । प्रमुख विपक्षी दल एनेकपा माओवादीले मन्त्रीको व्यवहारले लज्जित बनाएको भन्दै कारवाहीको माग गरेको छ । बुधबारको व्यवस्थापिका संसद बैठकमा सभामुखसँग विशेष समय लिएर बोल्दै एमाओवादी सभासद जनार्दन शर्मा  प्रभाकर  ले कृषिमन्त्रीले सार्वजनिकस्थलमा गरेको व्यवहारले सबै नेपालीको शीर निहुरिएको बताए ।



  कृषिमन्त्रीले महाजात्रा गर्नुभयो, ठूलो पदमा बस्दैमा सार्वजनिक स्थलमा अभद्र ब्यवहार प्रस्तुत गर्नु निन्दनीय र गम्भीर आपत्तीजनक छ,  शर्माले सरकारसँग प्रश्न गरे,  के ठूलो पदमा बस्दैमा मर्यादा मिच्न पाइन्छ ?  उनले यसबारे सरकारले जवाफ दिनुपर्ने बताए । त्यस्तै नेपाल मजदूर किसान पार्टीकी सभासद अनुराधा थापा मगरले महिलामाथि अश्लिल हर्कत गर्ने कृषी मन्त्रीलाई कारवाही हुनुपर्ने माग गरिन् ।
