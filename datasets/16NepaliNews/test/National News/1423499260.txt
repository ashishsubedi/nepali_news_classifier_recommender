
﻿काठमाडौँ, २६ माघ ।

नेकपा एमालेका अध्यक्ष केपी ओलीले मुलुकले धान्न सक्ने गरी संघीय प्रदेशमा जानुपर्ने बताएका छन् । वरिष्ठ पत्रकार र सम्पादकहरुसँग सोमबार राजधानीमा आयोजित अन्तरक्रिया कार्यक्रममा अध्यक्ष ओलीले  मुलुकले धान्न सक्ने गरी मात्रै प्रदेशको बाँडफाँड गर्नुपर्छ  ओलीले भने । & प्रदेशको बाँडफाँड केटाकेटीको भाँडाकुटी खेल होइन, मुलुकले धान्न सक्ने आधारमा मात्रै राज्य पुनःसंरचना हुनुपर्छ&  अध्यक्ष ओलीको भनाई थियो । ओलीले राज्य पुनःसंरचनामा जाँदा तराई र पहाडलाई पूर्णरुपमा अलग गर्ने पक्षमा आफ्नो पार्टी नभएको भन्दै तराईलाई पहाडसँग मिसिन नदिने कुरा देश हितमा नरहेको बताए । ओलीले जातीय पहिचानका आधारमा प्रदेश नामकरण गर्दै जातजातिका र तिनका जीवनयापनका समस्या समाधान नहुनेमा पार्टी स्पष्ट रहेका जनाउँदै उहाँले प्रक्रियामा जाँदैमा कुनै पनि दल झस्कनु नपर्ने बताए ।

 
