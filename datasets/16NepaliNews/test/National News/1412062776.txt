
﻿१४ असोज, रौतहट । पूर्वप्रधानमन्त्री तथा नेकपा एमालेका नेता माधव कुमार नेपालले एमाओवादी र मधेसवादी दलले संविधान निर्माणमा अवरोध गरेको बताएका छन् । प्रतिपक्षमा रहेको माओवादी र अन्य मदेसवादी दलले पटकपटक संसद अवरुद्ध गरेर संविधान निर्माण प्रक्रिया तथा सरकारका अन्य गतिविधिमै प्रभाव पारेको आरोप लगाए । रौतहटको गौरमा रहेको नेपालकै निजी निवासमा सञ्चारकर्मीसँग कुराकानी गर्दै उनले पहिलो सँविधान सभामा पनि अवरोध र विरोधकै कारण सँविधान जारी हुन नसकेको स्मरण गर्दै अहिले पनि एमाओवादीले नचाहिदो किचलो गरेर संसद अवरुद्ध पारेको बताए ।
