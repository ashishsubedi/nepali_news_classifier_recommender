
﻿काठमाडौं । राष्ट्रिय प्रजातन्त्र पार्टीमा सत्ता पल्टिएको छ । हिजो सम्म राणाको हातमा रहेको सत्ता अचानक लोकेन्द्रबहादुर चन्दको हातमा आईपरेको छ । सो पार्टीका थापा पक्षले चन्दलाई साथ दिए पछि राप्रपामा सत्तापलट भएको हो । अब निर्वाचन आयोगले बुझाइएको हस्ताक्षरमा सनाखत गरेपछि चन्दलाई राप्रपाको आधिकारिक मान्यता दिने छ । यसरी चन्दले मान्यता पाए पछि राणा पक्ष बिलखवन्दमा पर्ने भएको छ ।

आधिकारिक रुपमा चन्दले मान्यता पाएपछि राणाले अलगै दल खोल्ने संभावना बढेको छ । राणाले केन्द्रीय समितिमा रहेको चालिस प्रतिशत समर्थन जुटाउन सके अलगै दल दर्ता गराएर निर्वाचन आयोगबाट नयाँं चुनाव चिन्ह लिन पाउने छन् । बहुमत केन्द्रीय सदस्यको समर्थन पाएर चन्द अध्यक्ष घोषणा भए लगत्तै अपदस्त अध्यक्ष राणाले सभासदहरूलाई समर्थनका लागि अनुरोध गरेको पार्टी सुत्र बताउछ । प्रतिउत्तरमा बहुमत सभासदहरूले आधिकारिकता अनुसार आफुहरूले निर्णय गर्ने भनेर राणाको अनुरोध अस्वीकार गरेका थिए । राणाको पक्षमा सभासदहरूले सही गर्न नमानेपछि अब के गर्छन् हेन बाँकी नै छ ।
