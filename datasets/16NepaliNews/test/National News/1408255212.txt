
﻿भाद्र १, काठमाण्डौं । नेपाली कांग्रेसले देशका विभिन्न भागमा बाढी र पहिरोमा परी हराइरहेकाहरुको तदारुकताका साथ खोजि गर्न र उद्धार एवं रातह कार्यलाई प्रभावकारी बनाउन सरकारसंग माग गरेको छ । अविर वर्षापछि आएको पहिरो र बाढीको कारण दर्जनौं ब्यक्तिको मृत्यु भएको सय बढी ब्यक्तिहरु हराइ रहेको र करोडौंको धन सम्पतिको क्षति भएको अवस्थामा पीडित परिवारहरुको खाने र बस्ने व्यवस्था, घाईतेहरुको उपचार र मृतक परिवारलाई उचित राहत उपलब्ध गराउन सरकारसंग माग गरिएको कांग्रेस केन्द्रीय समितिद्धरा जारी विज्ञप्तिमा जनाएको छ । 
