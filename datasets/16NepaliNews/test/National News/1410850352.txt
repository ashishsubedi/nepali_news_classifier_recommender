
﻿भाद्र ३१, काठमाण्डौं । अध्यक्ष केपी शर्मा ओलीले एकलौटी पार्टी सञ्चालन गर्न खोजेको भन्दै एमालेमा असन्तुष्टी बढेको छ । नेता माधव कुमार नेपालले ओलीका काम कारबाही माथि पदाधिकारी वैठकमा प्रश्न उठाउनु भएको हो । नेपाल र उहाँ पक्षका नेताहरुले ओलीका पछिल्ला काम कारबाहीमा प्रश्न उठाए । नेपालको भनाई थियो पार्टी व्यक्तिगत लहडमा चल्छ की सामुहिक निर्णय प्रणालीको आधारमा ? यो पार्टी कसैको व्यक्तिगत पेवा होइन लाखौ लाख कार्यकर्ता र जनताको रगत र पसिनाबाट निर्मित हो । महाधिवेशनमा पार्टीलाई एक ढिक्का बनाएर लैजान्छु भने पनि त्यस्तो व्यवहार नभएको उहाँको गुनासो थियो । सभासद मनोनयन, संसदमा सभापतिहरु चयन, मन्त्रीहरुको फिर्ता र नयाँ नियुक्ति, सुकुम्वासी समस्या समाधान आयोगका प्रतिनिधि छनौट लगायत विषयमा ओलीले एकलौटी निर्णय गरेको नेपाल समुहको आरोप छ ।
