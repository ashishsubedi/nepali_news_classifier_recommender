
﻿एकीकृत नेकपा माओवादीका अध्यक्ष पुष्पकमल दाहाल प्रचण्डले भूकम्पले समयमै संविधान निर्माणको वातावरण बनाइदिएको बताउनुभएको छ । भूकम्पले निम्त्याएको विपत्तिको सामना गर्न सबै दल एक ठाउँमा उभिएको भन्दै उहाँले त्यसले संविधान निर्माणको वातावरण समेत बनेको बताउनुभएको हो । 
भूकम्प प्रभावित गोरखाका बिभिन्न गाउँको भ्रमणपछि सदरमुकाममा पत्रकारहरुसँग कुरा गर्दै उहाँले भन्नुभयो,  हामीलाई संविधान बनाउन गाह्रो परिरहेको थियो, तर भूकम्पले झगडा गर्ने दिमाग गयो ।

देशमा आइपरेको ठूलो विपत्तिले सबैलाई आआफ्नो ठाउँबाट लचिलो बन्न प्रेरित गरेको उहाँको भनाई छ ।  यति धेरै मान्छेको क्षति भएको छ, घरहरु क्षतविक्षत भएपछि के को झगडा भन्ने हाम्रो मनोविज्ञान बनेको छ  प्रचण्डले भन्नुभयो,  मेरो गोरुको बाह्रै टक्का भन्ने बेला छैन ।  एक ठाउँमा बस्न नसकेका दलहरुलाई भूकम्पले सझा संकल्प प्रस्ताव पारित गर्ने अवस्थामा ल्याईपुर्& याएको भन्दै उहाँले यसलाई अवसरको रुपमा लिनुपर्नेमा जोड दिनुभयो ।  भूकम्प एउटा चुनौती हो  उहाँले भन्नुभयो,  तर यसलाई अवसरको रुपमा समेत लिएर राष्ट्रको नवनिर्माणमा लाग्नुपर्छ ।
