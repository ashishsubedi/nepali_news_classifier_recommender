
﻿हिन्दु राज्य माग गर्दै राप्रपा नेपालले शुक्रवार बानेश्वरमा गरेको प्रदर्शनमा प्रहरी र प्रदर्शनकारीवीच झडप भएको छ । माइतीघर मण्डलाबाट सुरु भएको राप्रपा नेपालको प्रदर्शन नयाँ बानेश्वरस्थित निषेधित क्षेत्रमा प्रवेश गर्न खोज्दा प्रहरी र प्रदर्शनकारीबिच झडप भएको हो ।  निषेधित क्षेत्रमा प्रवेश गर्न खोज्ने राप्रपा नेपालका कार्यकर्तालाई रोक्ने क्रममा भएको झडपमा केही प्रदर्शनकारी र केही सुरक्षाकर्मी घाइते भएका छन् ।

 प्रदर्शकारीले ढुंगामुढा गर्न थालेपछि प्रहरीले भीडलाई तितरवितर पार्न अश्रु ग्यास प्रहार गरेको थियो । झडपमा परि राप्रपा नेपालका केन्द्रीय सदस्य चिरागमान सिंह कुवर, गोपाल दाहाल सहित १५ जना कार्यकर्ता घाइते भएको राप्रपा नेपालका सह प्रवक्ता कृष्णमोहन श्रेष्ठले जानकारी दिए |
