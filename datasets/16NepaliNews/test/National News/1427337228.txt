
﻿प्रधानन्यायाधीश रामकुमारप्रसाद साहले न्यायाधीश नियुक्ती प्रक्रिया अव नरोकिने बताएका छन्। लामो समयदेखि रिक्त रहेको सर्वोच्च, पूनरावेदन र जिल्लामा आजबाटै प्रक्रिया शुरु गर्ने तयारीमा आफू रहेको बताएका हुन्। १० दिन लामो भारत भ्रमणपछि स्वदेश फर्कने क्रममा अन्तराष्ट्रिय विमान स्थलमा पत्रकारसँग कुराकानी गर्दै साहले अव नियुक्ती प्रक्रिया शुरु हुने बताएका हुन्। नेपाल वार एशोसियसनका तर्फवाट रिक्त एक सदस्यको नाम नआएपनि नियुक्ती प्रक्रिया अगाडी बढने प्रधानन्यायाधीश साहले उद्घोष गरे। उनले विहिवार र शुक्रवारसम्म न्याय परिषदले ठोस निर्णय लिने बताएको नागरिक दैनिकमा खबर छ। 

परिषदको वैठक वसेपछि वारका तर्फवाट समेत नाम आउनेमा आफू विश्वस्त रहेको साहले वताए। विदेशमा रहँदा पनि नियुक्तीको विषमा अनौपचारिक कुराकानी भइरहेको भन्दै साहले अव औपचारिक रुपमै प्रक्रिया शुरु हुने वताए। बारवाट आएका प्रतिनिधीले राजीनामा दिएको २ महिना भइसक्दा पनि नाम नआउँदा परिषदको वैठक अन्योलमा परेको थियो। तर वारभित्र एमाले र नेपाली काग्रेस को नजिक व्यक्ति सिफारिस गर्ने भनि विवाद हुदाँ निर्णय हुन सकेको छैन।
