
﻿ श्रावण ८, काठमाण्डौं । नेकपा माओवादीको केन्द्रीय सचिव नेत्रविक्रम चंदले अखिल क्रान्तिकारीले आयोजना गरेको उत्कृष्ट अंक ल्याउने विद्यालयहरुलाई सम्मान गर्ने कार्यक्रमलाई सम्बोधन गर्दै भन्नु भयो संसदवादीदलहरु तपाईहरुले जे गर्छु भनेर हामीलाई काठमाण्डौं ल्याउनु भयो त्यो अक्षरस लागू गर्नुहोस् । प्रचण्ड र गिरिजा प्रसाद कोइरालाले हस्ताक्षर गरेको शान्ति सम्झौतामा भएको बुँदाहरु अक्षरस पालना गर्नुहोस् । नत्र हामी मान्नेवाला छैनौं । सहकार्य गर्ने सहमति गर्ने भनेर हामी आयौं । तर आज माओवादीलाई सिन्को राख्ने ठाउँ पनि छैन । सामान्य न्युनतम् समजदारी पनि भएको छैन । राज्य सिंगै पुरानो ठाउँमा छ । राज्यको कुनै पनि अंगहरुमा परिवर्तन भएको छैन । प्रशासनमा, कानुनमा, अर्थतन्त्रमा र सुरक्षामा कुनै पनि क्षेत्रमा सिन्को राख्ने ठाउँजति पनि परिवर्तन भएको छैन । अनि परिवर्तन गर्ने भन्ने सर्तलाई त्यागेर सत्ताको लुछाचुडिमा डुबेर माओवादीलाई आइसोलेसनमा राख्ने, एक्ल्याउने छोडिदिने सोचाईमा कांग्रेस र एमाले छ भने, निर्वाचनको ध्वाँस दिदै विभिन्न खालको प्रोप्रोगण्डा र दवावमा अन्तरराष्ट्रिय शक्तिहरुको हारगुहारमा माओवादीलाई पाखालगाएर जसरी पनि बाहिर राखेर सिद्ध्याउने, जनयुद्ध गर्नु भनेको अपराध हो र माओवादीहरु अपराधी हुन् भनेर पुष्टि गर्ने अनि हामीलाई जेलमा सड्याउने योजना हो भने, हाम्रो च्यालेन्ज के छ भने हामी लडेर सिद्धिन तयार छौं तर आत्मा सर्मपण कदापी गर्दैनौ । यसमा कुनै उग्रता छैन यो न्यायको आवाज हो भनेर बताउनु भएको छ । 
