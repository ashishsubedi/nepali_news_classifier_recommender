
﻿भाद्र १०, काठमाण्डौं । सत्तारुढ ४ दलले संविधान निर्माणको क्रममा देखिएको विवादीत विषयमा साझा धारणा बनाउने भएका छन् । प्रधानमन्त्री निवास बालुवाटारमा बसेको नेपाली कांग्रेस, नेकपा एमाले, नेकपा माले र राप्रपाका शीर्ष नेताहरुको वैठकमा शासकीय स्वरुप र संघीयता जस्ता विषयमा एउटै धारणा बनाउने भएको नेकपा मालेको महासचिव सिपी मैनालीले जानकारी गराउनु भयो । तोकिएको समय मै संविधान जारी गर्न संविधान सभामा रहेका अरुदलहरुसंग छलफल गर्दै अघि बढ्ने विषयमा समेत छलफल भएको उहाँले बताउनु भयो । वैठकले एमाओवादीले माग गरेको उच्च स्तरीय राजनीतिक संयन्त्र आवश्यक नभएको समेत ठहर गरेको छ । 
