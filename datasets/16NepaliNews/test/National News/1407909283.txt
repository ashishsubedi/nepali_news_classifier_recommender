
﻿श्रावण २८, काठमाण्डौं । एमाओवादीले पार्टी भित्रको अन्तर संघर्ष अन्त्य गर्दै वैचारिक एकता कायम गरेर जाने निर्णय गरेको छ । पार्टी अध्यक्ष पुष्पकमल दाहालको निवास लाजिम्पाटमा बसेको वैचारिक विवाद समाधान समितिको वैठकले संविधान निर्माणलाई केन्द्रविन्दुमा राखेर वैचारिक एकता कायम गर्ने र संगठनमा देखिएको समस्या निरुपण गर्ने निर्णय गरेको हो । पार्टी भित्रको अन्तर संघर्षले संविधान निर्माणलाई प्रभावित हुने भन्दै विभन्न क्षेत्रबाट पनि आशंका ब्यक्त गरेको सन्दर्भमा पार्टीलाई संविधान निर्माणमा पूर्ण रुपमा केन्द्रित गर्न लागिएको महासचिव कृष्णबहादुर महराले बताउनु भएको छ ।
