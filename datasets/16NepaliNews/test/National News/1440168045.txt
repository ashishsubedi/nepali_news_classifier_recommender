
﻿काठमाडौ, भदौ ४   ६ प्रदेशमा सहमति जनाई सकेको मधेशी जनअधिकार फोरम नेपाल (लोकतान्त्रिक) संवाद समितिको विशेष समितिबाट फिर्ता भएको छ । एमाओवादीले हिजोदेखि सात प्रदेशको प्रस्ताव ल्याएको छ । त्यसमा प्रधानमन्त्रीले जस्तै पार्टी अध्यक्ष विजयकुमार गच्छदारले पनि असन्तुष्टि जनाएका थिए । असन्तुष्टीका बाबजुद पनि मधेशमा दुई प्रदेश नदिएको भन्दै गच्छदार विशेष समितिबाट फिर्ता भएका हुन् । फोरम लोकतान्त्रिक कार्यालयका सचिव प्रमानन्द मेहताका अनुसार विशेष समितिबाट फिर्ता भएर पार्टीले आन्दोलनमा जाने निर्णय गरेको बताए ।

 पार्टीले आज ४ बजे पत्रकार सम्मेलनको आयोजना गरेर आफ्नो धारणा सार्वजनिक समेत गर्ने जनाइएको छ । फोरम नेपालका गच्छदारले पहिले मधेशमा दुई प्रदेशसहित ८ प्रदेशमा सहमति गरेका थिए । तर पछि काँग्रेसको अडानमा ६ प्रदेश भएको थियो । र, गच्छदारले सविधान निर्माणमा बाधक नबन्ने भन्दै नोट अफ डिसेन्ट लेखेर त्यसमा हस्ताक्षर गरेका थिए । त्यसले गर्दा उनको पार्टीमा विवाद पनि शुरु भएको थियो । अध्यक्ष गच्छदारको पार्टीमा विवाद शुरु भएपछि ६ प्रदेशको सिमांकनमा मधेशमा थरुहट प्रदेशसहित दुई प्रदेश दिनु पर्ने अडान राखेका थिए । तर, पश्चिममा शेरबहादुर देउवा, भिम रावललगायतका नेताहरुले अडान लिएपछि थरुहट प्रदेश बन्नमा बाधक भयो ।
