
﻿२१ चैत, काठमाडौं । आदिवासी जनजाति राष्ट्रिय आन्दोलनको राष्ट्रिय युवा फोर्सले  पहिचान विरोधी  आदिवासी जनजाति नेताहरुको कालोसूची सार्वजनिक गरेको छ । सूचीमा संविधानसभा अध्यक्ष सुवास नेम्वाङदेखि उपप्रधान एवं स्थानीय विकासमन्त्री प्रकाशमान सिंहसम्म छन् ।

शनिबार चाबहिलमा आयोजित गोप्य प्रशिक्षण कार्यक्रममा राष्ट्रिय युवा फोर्सका संयोजक जीएस गुरुङले कालो सूची सार्वजजिक गरेका हुन् ।

सूचीमा नेवाङ र सिंहसँगै कांग्रेस सभासद धनराज गुरुङ, एमाले सभासद कृपाशुर शेर्पा, सभासद शेरबहादुर तामाङ, सभासद शेरधन राई छन् ।यस्तै आदिवासी जनजाति महासंघका पूर्वअध्यक्ष राजकुमार लेखीलाई सूचीमा राखिएको छ । 

सूचीमा भएकाहरुलाई कुनै पनि कार्यक्रममा सहभागी नगराउन आदिवासी जनजाति संघ संस्थाहरुलाई औपचारिक पत्रमार्फत आग्रह गरिने युवा फोर्सका संयोजक गुरुङले बताए । उनले भने- यसको अवज्ञा गरिन्छ भने सामाजिक कारबाही गरिनेछ । 

 
