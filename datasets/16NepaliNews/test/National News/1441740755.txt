
﻿जनकपुरको भानुचोकमा सीमाकंनको विरोध गर्दै प्रदर्शनमा उत्रिएका मधेसी मोर्चाका कार्यकर्ता र प्रहरीबीच मंगलबार अपरान्ह झडप भएको छ। झडपमा केही प्रदर्शनकारी घाइते भएका छन्। स्थानीय प्रशासनले आज दिउँसो १ बजेदेखि भानु चोकमा निषेधाज्ञा लगाएपनि लाठी सहित आएका प्रदर्शनकारीले निषेधाज्ञा तोड्न खोजेपछि प्रहरीले लाठी चार्ज गरेको थियो। 
 
अहिले भानुचोकको अवस्था तनावपूर्ण रहेको छ। घटनामा घाइते भएकाको जनकपुर अञ्चल अस्पतालमा उपचार भइरहको छ। हिजो पनि जनकपुरमा भएको प्रदर्शनका क्रममा प्रदर्शनकारीले नेपाली कांग्रेसको जिल्ला पार्टी कार्यालयमा आगजनी गरेका थिए।
