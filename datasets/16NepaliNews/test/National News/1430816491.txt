
﻿काठमाडौं, महाभूकम्पको छैटौं दिन मात्रै आफ्नो निर्वाचन क्षेत्रभित्र भूकम्पपीडितको स्थिति निरीक्षण गर्न आएको भन्दै नेकपा (एमाले) का वरिष्ठ नेता माधवकुमार नेपालमाथि स्थानीयवासीले हातपात गरेको रहस्य खुलेको छ । राजधानीको अत्याधिक भूकम्प प्रभावित क्षेत्रमध्यको साँखुस्थित खुमलटार वैशाख १८ गते खालि हात पुगी निरीक्षण गर्ने क्रममा नेता नेपालमाथि  किन केही पनि सामान नल्याएको ?  भन्दै तीन जना स्थानीय युवाले हातपात गरेको कुरा साँखुबाट ढिलोगरी प्राप्त खबरमा उल्लेख छ ।

अत्यधिक प्रभावित क्षेत्र भए पनि उद्धार र राहत पुर्& याउन ढिलो गरेको भन्दै स्थानीयले नेता नेपालसँग आक्रोश पोख्दा त्यहाँको अवस्था तनावग्रस्त बनेको थियो । परिस्थितिलाई नियन्त्रणमा लिनका लागि महानगरीय प्रहरी वृत्त बौद्धका डीएसपी नरहरि जोशी २५ थान पाल लिएर त्यहाँ पुगेका थिए । डीएसपीले लगिदिएका केही थान पाल वितरण गरेर वरिष्ठ नेता नेपाल त्यहाँबाट बल्लतल्ल उम्मेका थिए ।

 नेताज्यूलाई कसले हातपात गरेको ?  भनेर प्रहरीले प्रश्न गर्दा  किन केही पनि नलिई आएको भन्दै उनीमाथि हामीले नै झम्टेका हौं  भन्दै ती तिन जना युवा उफ्रिएका थिए । स्थिति तनावग्रस्त भएपछि प्रहरीले उनीहरुलाई त्यतिबेला पक्राउ गर्न सकेन । तर, अहिले चाहिँ महानगरीय प्रहरी वृत्त बौद्धले उनीहरुको खोजी गरिरहेको बताइएको छ ।

भूकम्प प्रभावित केही क्षेत्रहरुमा सरकारले समयमै उद्धारकार्य र राहत सामग्री पु& याउन नसक्दा पीडितहरुमा आक्रोश बढिरहेको छ । धेरैजसो ठाउँमा  माधव नेपालकै हालत हुने  त्रास बोकेर अधिकांश नेता र मन्त्रीहरु यतिबेला  भूमिगत  भएका छन् ।
  
