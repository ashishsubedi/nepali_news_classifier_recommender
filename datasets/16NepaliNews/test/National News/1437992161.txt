
﻿एमाले अध्यक्ष केपी शर्मा ओलीले  जनताबाट आएका सुझावलाई अधिकतम समट्ने प्रयास गरे पनि मुलत: १६ बुँदे सहमति अनुसार नै संविधान जारी हुने बताएका छन् ।पार्टी केन्द्रीय कमिटीको आइतबारबाट सुरु बैठकमा  सम्बोधन गर्दै ओलीले  १६ बुँदे भन्दा दायाँबायाँ लाग्ने वित्तिकै तत्काल संविधान संविधान जारी हुन नसक्ने धारणा राखे । त्यसैले अहिलेको मुख्य प्राथमिकता संविधान छिटो जारी गर्नेतर्फ  केन्द्रित गर्नुपर्ने उनको भनाइ थियो ।  कान्तिपुर दैनिकमा समाचार छ ।

जनमत संकलनमा आएका सुझावहरुलाई दलीय सहमति भएको अवस्थामा मात्र समेटेर अघि बढ्न सकिने ओलीले उल्लेख गरे । कुनै एउटा दलले मात्र चाहेर संविधान जारी हुन नसक्ने भएकाले शक्ति सन्तुलनलाई पनि ख्याल गरेर अघि बढ्नुपर्ने बाध्यता रहेको ओलीको भनाइ थियो ।
