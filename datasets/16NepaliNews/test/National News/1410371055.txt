
﻿भाद्र २५, काठमाण्डौं । संविधानका अन्तर वस्तुमा सहमति खोज्ने प्रयास स्वरुप आज बसेको तीन दलको शीर्ष नेताहरुको वैठक विना निष्कर्ष टुङ्गीएको छ । नेकपा माओवादीलाई संविधान निर्माण प्रक्रियामा सहभागी गराउने सहितका विषयमा छलफल गर्न सिंहदरबारमा आज विहान बसेको प्रमुख तीन दलको वैठक निष्कर्ष विहिन बनेको हो । वैठकमा माओवादीको माग बमोजिम राष्ट्रिय राजनीतिक सम्मेलन, त्यसमा लैजाने एजेण्डा लगायतका संविधानका विवादित विषयमा पनि सहमति खोज्ने प्रयस भएको थियो । 
