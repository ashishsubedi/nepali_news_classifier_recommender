
﻿भाद्र १४, काठमाण्डौं । सम्वैधानिक राजनीतिक सम्वाद तथा सहमति समितिका सभापति डा. बाबुराम भट्टराईले राजनीतिक दलहरुको सहमति मै मुलुकको नयाँ संविधान निर्माण गर्नु पर्ने बताउनु भएको छ । संविधान सभा भवन नयाँबानेश्वरमा आयोजित पत्रकार सम्मेलनमा उहाँले यही भाद्र २१ गते सम्ममा दलहरु बीच विवादित विषयमा सहमति जुटाउने प्रयास भइरहेको बताउनु भयो । डा. भट्टराईले संविधानका विवादित विषयहरु राज्य पुनर्संरचना, शासकीय स्वरुप, न्याय प्रणली र निर्वाचन प्रणालीलाई संविधान सभाको प्रक्रियामा लैजान नहुनेमा जोड दिनु भयो । 
