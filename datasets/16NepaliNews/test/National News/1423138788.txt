
﻿माघ, काठमाडौं । एमाओवादी अध्यक्ष प्रचण्ड नेतृत्वको ३० दलीय मोर्चाले आन्दोलनका थप कार्यक्रम सार्वजनिक गरेको छ । मोर्चाको बिहीबार बसेको बैठकले माघ २९ देखि फागुन ९ गतेसम्मको आन्दोलनका कार्यक्रम तय गरेको छ । जस अनुसार माघ २९ गते देशभर कालोझण्डा गाड्ने र २ गते देशभर संयुक्त कार्यकर्ता भेला गर्ने छन् । भेलाका लागि संयोजक प्रचण्डसहितका ३५ नेताहरुलाई प्रशिक्षक तोकिएको सभासद शिवलाल थापाले जानकारी दिए । ३० दलले ३ गते देशभर जिल्ला प्रशासन कार्यालय घेराउ गर्ने निर्णय गरेको छ । फागुन ९ गते देशभर जनप्रदर्शन गरिने सभासद थापाले जनाए ।

एक सभासद बराबर २० हजार उठाउने

बैठकले आन्दोलनका लागि दलहरुबाट रकम उठाउने निर्णय समेत गरेको छ । विधानसभामा भएका दलहरुबाट एक सभासद बराबर २० हजार रकम उठाइनेछ ।संविधानसभामा नभएका दलहरुलाई भने रकम नतोकिएको र स्वच्छाले दिने बताइएको छ ।
