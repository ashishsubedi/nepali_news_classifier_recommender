
﻿काठमाडौं , वैशाख २६ । मित्र राष्ट्र चीनले महाभुकम्पबाट ध्वस्त भौतिक संरचना पुनर्निर्माणमा नेपालले चाहेजति सहयोग गर्ने वचन दिएको छ । उत्तरी छिमेकीले त्यसका लागि आवश्यकता खुलाई प्रस्ताव गर्नसमेत आग्रह गरेको छ । चिनिया राष्ट्रपति सि जिनपिङले महाभुकम्पबाट नेपाललाई पुगेको भीषण क्षतिप्रति चासो देखाउँदै सहयोग गर्ने सन्देश नेपाल सरकारलाई पठाएका हुन् ।

चिनियाँ राजदूत उ छुन्थाईले हालै प्रधानमन्त्री सुशील कोइरालालगायतसँगको भेटमा राष्ट्रपति सिको सन्देश सुनाएका हुन् । छिमेकलाई आपत पर्दा धक फुकाएर सहयोग गर्ने सिले बताएका छन ।  चीन नेपालको प्रस्तावमा सहयोग गर्न चाहन्छ । हामी अहिले उद्धार कार्य सकेर बन्द बाटो खुलाउने, भत्किन लागेका घरहरु सुरक्षित रुपमा भत्काएर जोखिम न्यूनिकरण गर्नेजस्ता कामहरु नेपाल सरकारसगको संयोजनमा गरिरहेका छौ। 

 चिनिया दूतावासका सूचना अधिकारी जियाङ विले भने, नेपाल भरपर्दो र पुरानो मित्र भएकाले विपतमा सहयोग गर्न कुनै कन्जुस्याइँ नगर्ने चीन सरकारको सन्देश उद्धृत गर्दै जियाङले बताए । उनका अनुसा चीन नेपालको पुनर्निर्माण निम्ति तत्कालिक र दीर्घकालीन योजनाका कामहरु गर्न चाहन्छ ।
