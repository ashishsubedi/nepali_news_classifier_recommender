
﻿भाद्र २६, काठमाण्डौं । नेकपा एमालेका अध्यक्ष केपी शर्मा ओलीले माघ ८ गते भित्र संविधान जारी गर्ने समय सीमा कुनै हालतमा पनि नभ्यउन नहुने बताउनु भएको छ । नेकपा एमाले संसदीय दलको बानेश्वरमा बसेको वैठकमा उहाँले ३ दल सहित नेकपा माओवादीसंग संविधान लेखनका विवादित विषयमा सहमति जुटाउने प्रयास भइरहेको जानकारी दिदै माघ ८ भित्र संविधान जारी गर्नै पर्ने बताउनु भयो । संसदीय दलका नेता समेत रहेका ओलीले यहि भाद्र मसान्त सम्ममा नेकपा माओवादीलाई सर्वदलीय वैठक मार्फत सहमतिमा ल्याउने प्रयास भईरहेको तर एमाओवादी र नेकपा माओवादी नयाँ संविधान माघ ८ गते भित्र जारी गर्न नचाहिरहेको आरोप लगाउनु भयो । 
