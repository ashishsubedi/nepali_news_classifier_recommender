
﻿भाद्र ४ । एकिकृत नेकपा माओवादीको काठमाण्डौं जिल्ला समितिमा अध्यक्ष प्रचण्ड निकट पूर्व अध्यक्ष हिमाल शर्मालाई उपाध्यक्षमा झार्दै नेता डा. बाबुराम भट्टराई निकट महेन्द्र श्रेष्ठ आज पत्रकार सम्मेलन गरेर अध्यक्ष बनेको घोषण गरिएको छ । जिल्ला समितिको नाममा भट्टराई समूहले ५१ सदस्यीय जिल्ला समिति घोषणा गरेको हो । उता पूर्व अध्यक्ष हिमाल शर्माले भने पहिला उनीहरुले नै सर्वसम्मतले मलाई अध्यक्ष बनाएका हुन फेरि अहिले समानन्तर समिति घोषणा गर्नु हास्यास्पद भएको बताए । यो गुटको चरम उत्कर्ष भएको पनि उनले बताएका छन् ।
