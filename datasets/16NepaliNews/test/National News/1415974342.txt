
﻿काठमाडौँ, २८ कात्तिक - नेपाल जनप्रशासन सङ्घको अध्यक्षमा पूर्व अर्थ सचिव कृष्णहरि बाँस्कोटा निर्विरोध निर्वाचित हुनुभएको छ । यस्तै, उपाध्यक्षमा लिङ्क कलेजका प्रमुख विष्णुराज पौडेल, महासचिवमा जन प्रशासन क्याम्पसका उपप्राध्यापक केशवराज पाण्डे, सचिवमा अर्थ मन्त्रालयका सहसचिव रामशरण चिमोरिया, कोषाध्यक्षमा जनप्रशासन क्याम्पसका सहप्राध्यापक डा गणेशप्रसाद अधिकारी निर्वाचित हुनुभएको छ । त्यसैगरी सदस्यहरूमा डा. हिरामणि घिमिरे, पूर्णचन्द्र भट्टराई, इश्वरी प्रसाद पौड्याल, इश्वरीप्रसाद घिमिरे, सुवास शर्मा, भीमध्वज श्रेष्ठ, हसना शर्मा, लक्ष्मणनाथ उप्रेती र चूडाराज उप्रेती निर्विरोध निर्वाचित हुनुभएको छ छ । 

सो अवसरमा सङ्घका नवनिर्वाचित अध्यक्ष बाँस्कोटाले सङ्घले आगामी दिनमा सरकारको प्रशासन सुधार एवम् जनसरोकारका विषयमा सक्रियताका साथ काम गर्ने प्रतिबद्धता व्यक्त गर्नुभयो ।
