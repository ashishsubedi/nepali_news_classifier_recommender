
﻿काठमाडौं, चैद्ध ६- नेपाल मजदुर किसान पार्टीका अध्यक्ष नारायणमा बिजुक्छेंले सभामुख सुवास नेवाङले आफ्नो मर्यादा नाघेर अभिब्यक्ति दिएको आरोप लगाएका छन्।

सभामुख नेम्वाङले राजनीतिक दल तथा नेताहरुलाई आदेशात्मक रुपमा यो गर त्यो नगर  भनेर अह्राउन नमिल्ने भनाई नेता बिजुक्छेको रहेको छ । उनले सभामुख नेम्वाङलाई आफ्नो मर्यादा नभुल्न अनुरोध समेत गरेका छन् ।

रफत सञ्चार क्लव भक्तपरले शुक्रबार गरेको अन्तरक्रिया कार्यक्रममा बोल्दै बिजुक्छेंले संविधानसभा भित्र जसरी नियमसंगतरुपमा मात्र अभिब्यक्ति दिनु पर्नेमा सार्वजनिक स्थानका कार्यक्रममा अभिब्यक्ति दिनु गलत भएको बताए।

बिजुक्छेंले स्थानीय निकायको निर्वाचन भारतकै आदेशमा हुन नसकेको भन्दै उनले स्थानीय निकायको निर्वाचन भए संघीयतालाई अप्ठेरो पर्ने ठम्याईका साथ भारतले स्थानीय निकायको निर्वाचन गर्न नदिएको आरोप लगाए।
नेकप एमाओवादी नेतृत्वमा रहेको ३० दलिय मोर्चाको आन्दोलन प्रजातन्त्रको उपलब्धि भएको बताउँदै अध्यक्ष बिजुक्छेले आन्दोलनसँग कोही पनि शशंकित हुन नपर्ने तर्क गरे ।
