
﻿भाद्र २५, काठमाण्डौं । एनेकपा माओवादी नेतृत्वको संघीय गणतान्त्रिक मोर्चाले सरकारमा रहेका दलहरु संविधान सभाबाट पहिचान सहितको संघीय लोकतान्त्रिक गणतन्त्रको संविधान जारी गर्ने पक्षमा नरहेको भन्दै आपत्ति प्रकट गरेको छ । मोर्चाको एमाओवादी संसदीय दलको कार्यालय सिंहदरबारमा बसेको वैठकले प्रमुख राजनीतिक दलको बीचमा भएको १२ बूँदे समझदारी, १९ दिने जनआन्दोलन, विस्तृत शान्ति सम्झौता र मधेश विद्रोह र अन्तरिम संविधान लगायतका सहमतिबाट बाहिर जान खोजेको भन्दै मोर्चाले खेद प्रकट गरेको जनाइएको छ । 
