
﻿भाद्र ११, काठमाण्डौं । प्रधानमन्त्री सुशिल कोइरालाले नेकपा माओवादीको नेतृत्वसंग प्रधानमन्त्री निवास बालुवाटारमा भेटवार्ता गर्नु भएको छ । भेटका क्रममा प्रधानमन्त्री कोइरालाले समय मै संविधान निर्माण गरी मुलुकलाई राजनीतिक स्थायीत्व तर्फ लैजान सहयोग गर्न नेकपा माओवादीका नेताहरुलाई आग्रह गर्नु भयो । उहाँले जुनसुकै कारण भएपनि राजनीतिक स्थायीत्व कायम हुन नसक्दा सम्म मुलुक प्रगती र समृद्धितर्फ अघि बढ्न नसक्ने भएकाले जति सक्दो चाँडो संक्रमणकाल अन्त्य गर्नु पर्ने बताउनु भयो । भेटवार्तामा सहभागी नेकपा माओवादीका सचिव देव गुरुङले सर्वपक्षीय सभाको मोडालिटीमा काम गरौं त्यहि आधारमा अघिबढौं भन्ने विचार आफ्ना अध्यक्षले प्रधानमन्त्री कोइराला समक्ष राख्नु भएको जानकारी दिनु भयो । यस विषयमा थप छलफल गर्न प्रधानमन्त्रीले आज नेपाली कांग्रेस, नेकपा एमाले, नेकपा माओवादी र एमाओवादी लगायतको संयुक्त वैठक आह्वान गर्नु भएको प्रधानमन्त्रीको नीजि सचिवालयले जनाएको छ । 
