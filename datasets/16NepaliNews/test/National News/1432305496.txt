
﻿काठमाडौं : एमाले नेता कृपाशुर शेर्पा संस्कृति पर्यटन तथा नागरिक उड्ययनमन्त्रीमा नियुक्त भएका छन् । एमालेबाटै नियुक्त दीपकचन्द्र अमात्यले बिहीबार राजीनामा दिएपछि भोजपुर क्षेत्र नं. १ बाट निर्वाचित शेर्पालाई पर्यटन मन्त्रालयको जिम्मेवारी दिइएको हो । प्रधानमन्त्री सुशील कोइरालाका प्रेस सल्लाहकार प्रकाश अधिकारीले शेर्पालार्इ एमालेको सिफारिसमा पर्यटनमन्त्रीमा नियुक्त गरिएको पुष्टि गरे । अमात्यले राजीनामा दिएपछि अध्यक्ष ओली निकट शेर्पा र बरिष्ठ नेता माधवकुमार नेपाल निकट सोमप्रसाद पाण्डेको नाम पर्यटनमन्त्रीका लागि चर्चामा थियो । दोस्रो संविधासभाको निर्वाचनमा भोजपुर क्षेत्र नम्बर १ बाट नेपाली कांग्रेसका धर्मराज राईलाई पराजित गर्दै सभासदमा विजयी भएका थिए । 
