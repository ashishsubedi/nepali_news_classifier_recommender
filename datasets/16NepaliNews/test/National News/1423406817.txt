
﻿नेत्रविक्रम चन्द  विप्लव  नेतृत्वको नेकपा माओवादीले आफ्ना कार्यकर्तालाई झुटा मुद्धा लाइएको भन्दै रिहाई गर्न माग गरेको छ । पार्टीका भक्तपुर जिल्ला कमिटि सदस्य उमेश घोरासैनीलाई सुनियोजित रुपमा झुट्टा मुद्धा लगाएर गिरफ्तार गरिएको दाबी विप्लव माओवादीले गरेको छ । घटनामा जोडिएका दावा तेम्बा लामा (तामाङ) को अपहरण तथा शरिर बन्धकमा उमेश संलग्न सम्बन्धि सञ्चारमाध्यमा आएको समाचारको पनि विप्लव माओवादीले खण्डन गरेको छ ।

सो पार्टीका भक्तपुर जिल्ला सेक्रेटरी क्षितिजले आइतबार एक प्रेस विज्ञाप्ती जारी गरी लगाइएको आरोप झुट भएको भन्दै घोसासैनीलाई रिहाईको माग गरेका छन् ।  हाम्रो पार्टीका भक्तपुर जिल्ला सदस्य उमेशलाई गठ्ठाघरस्थित ए वान क्याफेबाट गिरफ्तार गरि नयाँ वानेश्वरस्थित प्रहरी बृतमा राखिएको घटनाप्रति पार्टीको ध्यानकर्षण भएको छ । उनको लगाइएको आरोप वा पीडित भनिएका दावा तेम्बा लामा तामाङ सँग उमेश घोरासैनीको न चिनजान र भेटघाट नै थिएन ।  विज्ञाप्तीमा उल्लेख गरिएको छ ।

दावासँग उमेशको कुनै आर्थिक विषयमा कुनै कुरा नभएको दाबी क्षितिजले गरेका छन् । अरुको भनाई सुनेर एकतर्फी समाचार प्रकाशित गरेको भन्दै उक्त समाचारको खण्डन पनि विज्ञाप्ती गरिएको छ । उमेशलाई दावालाई अपहरण तथा शरिर बन्धक बनाउन खोजको आरोपमा प्रहरीले माघ २२ गते पक्राउ गरेको छ । उनलाई हाल बानेश्वर बृतमा रखिएको छ ।

 
