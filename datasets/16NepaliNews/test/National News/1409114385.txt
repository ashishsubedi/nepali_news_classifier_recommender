
﻿भाद्र ११, काठमाण्डौं । एमाओवादीको अध्यक्ष प्रचण्डले विगतमा भएका विभिन्न आन्दोलनको जगलाई आधार बनाएर संविधान निर्माण गर्नु पर्ने बताउनु भएको छ । व्यवस्थापिका संसदको वैठकमा विशेष समय लिएर उहाँले सत्तापक्ष र प्रतिपक्ष बीच समझ्दारी गरेर अघिबढने प्रस्ताव गरिएको भएनी सत्तापक्षले एकलौटी ढंगले अघिबढी अविश्वासको वातावरण बनाउने काम गरेको आरोप लागाउनु भयो । सहमति निर्माणको लागि कार्यतालिका बमोजिम अघिबढ्नेमा ११ दिन बाँकी छदा पनि सत्तारुढ् दलका नेताहरु चिन र भारत भ्रमणमा लागेकाले संविधान निर्माण कार्यमा ध्यान नदिएको उहाँले बताउनु भयो । दोस्रो संविधान सभाको निर्वाचन पछि ४ बुँदे सहमति बमोजिम संविधान निर्माणको सम्भावना बढ्दै गएको अवस्थामा सहमतिलाई इन्कारगरी सरकार अघि बढेको आरोप अध्यक्ष दाहालले लगाउनु भयो । 
