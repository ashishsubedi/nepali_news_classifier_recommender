
﻿ राप्रपा नेपालले संविधान जारी प्रक्रियामा सहभागी नहुने निर्णय गरेको छ। राप्रपा नेपालका अध्यक्ष कमल थापाकाे अध्यक्षतामा बुधबार बिहान बसेको केन्द्रीय कार्यसम्पादन समितिको  बैठकले प्रक्रियाबाट बाहिरिने निर्णय गरेको हो । राप्रपा नेपालले राखेको माग तथा मुद्दालाई सम्बोधन गर्ने र संविधानमा समेट्नेतर्फ तीन ठूला दलबाट कुनै पनि सकारात्मक पहल नभएको निश्कर्ष निकाल्दै यस्तो अवस्थामा प्रक्रियामा सहभागी भइरहनुको कुनै अर्थ नरहेको निर्णय बैठकले गरेको छ। राप्रपा नेपालका सहप्रवक्ता मोहन श्रेष्ठले बिहान बसेको बैठकले प्रक्रियामा सहभागी नहुने निर्णय गरेको जानकारी दिए । 

 
