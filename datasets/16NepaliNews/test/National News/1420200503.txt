
﻿&#39;नेताहरु डलरको नैतिक बन्धनमा&#39;

काठमाडौं, पुस १८ - राप्रपा नेपालका अध्यक्ष कमल थापाले हिन्दूराष्ट्रका लागि लाखौं जनता सडकमा ओर्लिएको बताउँदै तेस्रो जनआन्दोलनको घोषणा गरेका छन् । मेची-महाकाली रथयात्रा समापन सभालाई शुक्रबार राजधानीमा सम्बोधन गर्दै थापाले हिन्दूराष्ट्रलाई जनताले अनुमोदन गरेको भन्दै जनआन्दोलनको घोषणा गरे । उनले हिन्दूराष्ट्र कसैले पनि रोक्न नसक्ने दाबी गरे । थापाले नेताहरुले डलरको बन्धनमा धर्मनिरपेक्षताको वकालत गरेको आरोप लगाए । &#39;तपाईं डलरको बन्धनमा पर्नुभएको छ भने धर्म नमान्नुस्,&#39; उनले भने, &#39;तर, भ्रम छर्ने काम नगनुस् ।&#39; थापाले ७० देशमा इसाई, ४० देशमा इस्लाम धर्म सापेक्ष भएको उल्लेख गर्दै भने, &#39;१ अर्ब ८ करोड हिन्दूको एउटा पनि हिन्दूराष्ट्र नेपाल किन हुन नहुने ?&#39;
