
﻿श्रावण २०, काठमाण्डौं । भारतीय प्रधानमन्त्री नरेन्द्र मोदीले तराईका नेताहरुलाई पहाड विरोधी राजनीति त्यागेर सबैसंग सहकार्य गरेर अगाडि बढ्न आग्रह गर्नु भएको छ । उहाँको अभिब्यक्तिले भारतीय संस्थापनले नेपालको तराई क्षेत्रमा चलाउदै आएको नीतिबाट नयाँ सरकार अलग भएको र नेपालमा घृणामा आधारित क्षेत्रीय राजनीतिमा अब उसले कुनै साथ नदिने संकेत दिएको छ । मोदीले संसदमा सम्बोधन गर्दा तराई शब्दको प्रयोग गरी मधेश शब्दको उच्चारण नै नभएकोमा कांग्रेसको एक सभासद्ले आपत्ति जनाए पछि उनले खुलेरै र स्पष्ट शब्दमा पहिलाको भारतीय नीति भन्दा फरक खालको अभिब्यक्ति दिएका थिए । उनले भने मलाई एउटा नेपाल त्यसमा हिमाल, पहाड, तराई थाहा छ, अरुकुरा थाहा छैन भनेका थिए । यो भनाइबाट के स्पष्ट हुन्छ भने अब भारतले विगतको जस्तै मधेशवादी दलहरुलाई महत्व दिने छैन ।
