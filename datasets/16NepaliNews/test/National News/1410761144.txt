
﻿भाद्र ३०, काठमाण्डौं । सभासदहरुले माघ ८ गते भित्रै संविधान जारी गर्न संविधान सभाको कार्यतालिका संशोधन गर्नु नहुने अडान राखेका छन् । संवैधानिक राजनीतिक संवाद तथा सहमति समितिको प्रतिवेदनमाथिको सैद्धान्तिक छलफलमा अधिकांश सभासदहरुले कार्यतालिका संशोधन गरी संवाद समितिलाई समय थप्दैमा सहमति नजुट्ने बताएका हुन् । कार्यतालिका, सहमति निर्माण गर्न संवाद समितिलाई समय थप गरिने बारे विवाद चलिरेका वेला युवा सभासद्हरुले मस्यौदा लेखनको समानन्तर गतिविधिका रुपमा मात्र संवाद समितिलाई विवाद समाधानको जिम्मा दिन सकिने विकल्प अघि सारेका हुन । 
