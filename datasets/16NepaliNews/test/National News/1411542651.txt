
﻿आश्विन ८, काठमाण्डौं । गत संविधान सभा निर्वाचनमा पार्टी उमेरद्धार विरुद्ध अन्तरघात गरेको भन्दै नेपाली कांग्रेस केन्द्रीय अनुशासन समितिले केन्द्रीय सदस्य सुजाता कोईराला सहित १८३ जनालाई कारबाही गरेको छ । केन्द्रीय सदस्य आमोद प्रसाद उपाध्याय संयोजकत्वको ५ सदस्यीय समितिले पार्टीको झण्डै सात दशक लामो इतिहाँसमा पहिलो पटक केन्द्रीय सदस्य, सभासद, पूर्वमन्त्री, पूर्व जिल्ला सभापति, क्षेत्रीय सभापतिका साथै महासमिति सदस्यलाई कारबाही गरेको हो । कारबाही पर्नेमा केन्द्रीय सदस्य एवं संसदीय सदस्य सुजता कोइराला, सभासद गणेश प्रसाद विमली, पूर्वमन्त्री सुशिला सुवाल, पूर्व राज्यमन्त्री सुशिलमान शेरचन, पर्सुराम पोखरेल, पूर्व जिल्ला सभापति विदुर बस्नेत लगायतका हुहुन्छ । समितिका अनुसार दायर उजुरी र छानविनको आधारमा उहाँहरु अनुशासन उलंघनको कारबाहीमा पर्नुभएको हो । १२ जना विरुद्ध दायर उजुरीमा भने दुई पक्ष बीच मेलमिलाप भएको छ । समितिले ८४ नेतालाई बहालमा रहेको पदबाट तीन देखि ६ महिना सम्म मुक्त गरिएको जनाएको छ । २३ नेतालाई १ वर्ष सम्म सदस्यमा नै नरहने गरी निष्कासन गरेको छ भने ८ नेतालाई पदीय जिम्मेवारीबाट मुक्त गराउदै पार्टीका विभिन्न तहमा उमेरद्धार हुन प्रतिवन्द लगाएको छ ।  
