
﻿एमाओवादी नेता बाबुराम भट्टराईले सहमतिबाटै विगतका सहमति(सम्झौता अनुसारको संविधान निर्माणका लागि दोस्रो र तेस्रो चरणको आन्दोलन गर्नु नपरोस् भन्ने चाहना आफूहरूको रहेको बताएका छन्।  चुनावको मतादेशभन्दा क्रान्तिको जनादेश मुख्य भएको उनको दाबी थियो।
 यतिबेला नेपालमा क्रान्तिको जनादेश र चुनावको मतादेशको अन्तर्विरोध छ। तर चुनावको मतादेशभन्दा क्रान्तिको जनादेश मुख्य हो , भारत भ्रमणमा रहेका भट्टराईले नयाँदिल्लीमा आयोजित एक कार्यक्रममा भने,  क्रान्तिका मुद्दाहरूलाई संस्थागत गर्ने कुरा मुख्य हो। संविधानसभा त्यसलाई वैधानिकीकरण गर्न हो। संविधानसभाले क्रान्तिका उपलब्धिलाई खारेज गर्न सक्दैन । 
एमाओवादीलगायत दललाई पाखा लगाएर एमाले(कांग्रेसले भनेजस्तो संविधान बन्यो र पहिचानमा आधारित संघीयता भएन भने अतिवादी शक्तिहरूले द्वन्द्व भड्काउने खतरा रहने उनको दाबी छ।
आफूहरूले संसदीय लोकतन्त्र नभएर त्यो भन्दाअगाडिको अझ बढी  समावेशी(समानुपातिक लोकतन्त्र  चाहेको उनले बताए।  नेपालमा संघीयताको बहसमा संघीयताविरोधीहरूले भ्रम सिर्जना गरेको उनको आरोप छ।  हामीले जातीय, ऐतिहासिक, भाषिक र साँस्कृतिक पहिचानसहितको समूह, जसलाई राष्ट्रियता भनिन्छ, उनीहरूका लागि स्वायत्त प्रदेश भनेका हौं। यसो गर्दा ९ वटा राष्ट्रियताले अवसर पाउँछन् । सुदूरपश्चिममा खस ब्राह्मणहरूको पनि आफ्नै प्रदेश हुनसक्छ , उनले भने,  हामीले सयवटै जातिलाई प्रदेश भनेको होइन, जुन सम्भव छैन। यो दुष्प्रचार हो। 

संघीयता माओवादी आन्दोलन, मधेस आन्दोलन र जनजाति आन्दोलनको उपलब्धी भएको उल्लेख गर्दै उनले भने,  तर संघीयताबारे मधेसी र जनजाति समुदायको आकांक्षा पूरा नभए त्यो एक प्रकारको विश्वासघात हुन पुग्छ । हामी त्यस्तो विश्वासघात गर्न सक्दैनौं।  समानुपातिक निर्वाचन प्रणाली समावेशीताका लागि र प्रत्यक्ष निर्वाचित राष्ट्रपतीय प्रणाली स्थिरताका लागि चाहिएको उनले बताए।
