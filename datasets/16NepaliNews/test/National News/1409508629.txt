
﻿भाद्र १५, काठमाण्डौं । अखिल नेपाल क्रान्तिकारी सञ्चार छापाखाना तथा प्रकाशन मजदुरसंघले कान्तिपुर पब्लिकेसनमा करिब एक साता देखि जारी रहेको मजदुर आन्दोलनका कार्यक्रम स्थगित गरेको खबर प्राप्त भएको छ । पत्रिकाको विक्री वितरणमा भइरहेको अवरोधबाट पाठकहरुमा पर्न गएको असुविधा र व्यवस्थानको अनुरोधलाई समेत ध्यानमाराख्दै आजबाट आन्दोलन स्थगित गर्ने निर्णय गरेको अखिल नेपाल क्रान्तिकारी ट्रेडयुनियन महासंघको केन्द्रीय अध्यक्ष रामदिप आचार्यले अनलाइन हरपललाई जानकारी गराउनु भएको छ । व्यवस्थापन पक्षले हाम्रो यो सकारात्मक कदमलाई कमजोरी ठानेर अविलम्व गिरफ्तार परेका साथिहरुलाई रिहाई, निलम्वीत साथीहरुको निलम्वन फुकुवा र ७ बूँदेमागहरु पुरा नगरे यो स्थगन थप स सक्त आन्दोलन गर्नको निम्ति तयारी पनि हो । पहिलो चरणको आन्दोलनको अन्त्य र थप स सक्त दोस्रो चरणको आन्दोलन घोषणा गर्नको निम्ति आन्दोलन स्थगन गरिएको अध्यक्ष आचार्यले जानकारी गराउनु भयो ।
