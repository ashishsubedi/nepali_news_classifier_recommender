
﻿नेपाल सद्भावना पार्टी (युनाइटेड) का अध्यक्ष एवम् पूर्वमन्त्री श्यामसुन्दर गुप्ता करिब चार वर्ष लामो जेल सजाए भुक्तान गरेर शनिबार जेलमुक्त भएका छन्। तीन वर्ष अघि व्यापारी पवन संघाईको अपहरण गरेको अभियोगमा फौजदारी अभियोगमा जेल परेका हुन् ।गुप्ता केन्द्ररीय कारागार सुन्धाराबाट शनिबार रिहा भएका हुन् ।

गुप्तालाई व्यापारी संघाईको अपहरण गरि ८५ लाख असुलेको आरोपमा प्रहरीले भैरहवामा छोराको विवाहको तयारी गरिरहेका बेला घरबाटै गुप्तालाई पक्राउ गरेको थियो । अपहरणको मुख्य योजनाकारको रुपमा जिल्ला अदालत काठमाडौंले अपहरण काण्डमा गुप्तालाई साढे तीन वर्ष जेल सजाय सुनाएको थियो ।

उनी जेलमुक्त हुँदा पार्टीका नेता, कार्यकर्ता तथा आफन्त र शुभेच्छुकले स्वागत गरेका थिए । शनिबार आयोजित पत्रकार सम्मेलनमा अध्यक्ष गुप्ताले आगामी दिनमा राजनीतिक क्षेत्रबाट नै देश र जनताको सेवामा सक्रिय रहने बताउँदै हिमाल, पहाड र तराईलाई सन्तुलित ढङ्गले अघि बढाउनुपर्ने बताए ।
