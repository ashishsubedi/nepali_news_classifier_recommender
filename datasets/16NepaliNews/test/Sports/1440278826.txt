
﻿५ भदौ, काठमाडौं । नेपाल र बंगलादेश पहिलो यू-१९ साफ च्याम्पियनसिप फुटबलको सेमिफाइनलमा पुगेका छन् । शनिबार भएको खेलमा बंगलादेशले भुटानलाई २-० गोल अन्तरले पराजित गरेको छ । लगातार दोस्रो हारपछि भुटान समूह चरणबाटै बाहिएको छ भने नेपाल र बंगलादेश अन्तिम खेल अघि नै सेमिफाइनलमा पुगेका छन् ।

नेपाल र बंगलादेशबीच हुने समूह चरणको अन्तिम खेलले समूह एको विजेताको टुङ्गो लगाउनेछ । नेपाल र बंगलादेशको समान ३-३ अंक छ । सातदोबाटोस्थित एन्फा कम्प्लेक्समा भएको खेलमा बंगलादेशले दुबै गोल पहिलो हाफको अन्तिममा गरेको थियो । ४२ औं मिनेटमा रोहित सरकारले गोल गरे भने ४४ औं मिनेटमा मानुफ रवीले गोल गर्दै अग्रता दोब्बर पारे । दोस्रो हाफमा भुटानले गोल फर्काउने प्रयास गरेपनि सफल भएन र २-० ले पराजित भयो ।
