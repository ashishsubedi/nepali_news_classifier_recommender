
﻿विश्व फूटबलको सर्वोच्च निकाय फिफाले सन् २०२६को विश्वकपको टेन्डर प्रक्रिया स्थगित भएको जनाएको छ। फिफाले  विज्ञप्ति निकालेर टेन्डर प्रक्रिया स्थगित भएको जानकारी गराएको हो। केहिसता यता  फिफामा भएको भनिएको व्यापक भ्रष्टाचारको समाचारले स्थान पाइरहेको बेला यस्तो निर्णय बाहिर आएको हो। सन् २०१०को विश्वकप आयोजना गर्न दक्षिण अफ्रिकालाई दिनले निर्णय गर्दा फिफामा घुस लेनदेन भएको प्रमाणहरु मिलिरहेको अन्तराष्ट्रिय सञ्चार माध्यमहरुले जनाइरहेका छन्।

यस्तै सन् २०१८मा रसिया र सन् २०२२मा कतारमा हुने विश्वकपको आयोजक छनोट गर्दा फिफा पदाधिकारीले घुस लिएको आरोप लागिरहेको छ। तर उनले रुसमा सन् २०१८ मा हुन गइरहेको विश्वकप भने पूर्व योजना अनुसार नै हुने बताए। ११ वर्ष पछि हुने विश्व कप फुटबल प्रतियोगिता कुन मुलुकमा आयोजना गर्ने भन्नेबारेको घोषणा सन् २०१७ मे महिनामा क्वालालम्पुरमा गरिनेछ। तर  २०२६को विश्वकप आयोजक छनोटका लागि टेन्डरको नयाँ कार्यक्रम फिफाको कार्यकारी समितिले पछि गर्ने विज्ञप्तिमा उल्लेख छ।
