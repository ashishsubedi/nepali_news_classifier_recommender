
﻿ प्रधानमन्त्रीकप महिला राष्ट्रिय क्रिकेटको उपाधि जनकपुरधामले जितेको छ । सशस्त्र प्रहरीको एपिएफलाई ५ रनले हराउँदै जनकपुरले उपाधि हात पारेको हो । ४६ रनको झिनो लक्ष्य पछ्याएको एपिएफले १७ ओभर ५ बलमा ४० रन मात्र बनाउन सक्यो ।

उसका कुनै पनि ब्याट्सवुमनले दोहोरो अंकमा रन जोड्न सकेनन् ।  जनकपुरकी सन्तोषी चौधरीले ३ तथा सरस्वती चौधरीले २ विकेट लिइन् । यसअघि पहिले ब्याटिङ गरेको  जनकपुरले १७ ओभर ३ बलमा ४५ रन बनाएको थियो ।

यस्तै विराटनगरलाई  ७ विकेटले हराउँदै धनगढी तेस्रो भयो । उपाधिसँगै जनकपुरले ५० हजार रुपैयाँ पायो भने दोस्रो भएको एपीएफले ३० हजार तथा तेस्रो भएको धनगढीले २० हजार रुपैयाँ पाएको छ । यस्तै प्रतियोगिताको उत्कृष्ट खेलाडी बन्दै जनकपुरकी अनुराधा चौधरीले १० हजार रुपैयाँ पाइन् ।

 
