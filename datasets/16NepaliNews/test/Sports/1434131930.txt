
﻿फिफा कम्युनिकेसन डाइरेक्टर वाल्टर डी ग्रेगोरियोका लागि स्वीस टीभीमा गरेको एक सानो जोक निकै महंगो परेको छ । फिफाले उनलाई बर्खास्त गरेको छ । स्वीस टीभी च्याटमा उनले भनेका थिए-फिफा अध्यक्ष महासचिव र कम्युनिकेसन डाइरेक्टर एउटा कारमा यात्रा गरिरहेका छन् । को ड्राइभर हुन् ? पुलिस । 

यहि जोकका कारण उनले फिफा कम्युनिकेसन डाइरेक्टरको जागिर गुमाएका छन् । फिफाले एक विज्ञप्ति जारी गर्दै  वाल्टर डी ग्रेगोरियोले कार्यालय छाडेको बताएको छ । तर, बीबीसीले भने फिफा अध्यक्ष सेप ब्लाटरले उनलाई छाड्न भनेका हुन् । डी ग्रेगोरिया २०११ सेप्टेम्बरदेखि कम्युनिकेसन डाइरेक्टर पदमा कार्यरत थिए ।
