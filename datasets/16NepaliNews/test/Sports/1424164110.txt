
﻿५ फागुन, विराटनगर । मुटु रोगबाट पीडित फुटबल खेलाडी विमल लिम्वुको उपचारका लागि झापाका खेलाडीले ४० हजार नगद सहयोग गरेका छन । विराटनगर गोल्ड कप फुटवल प्रतियोगितामा सहभागी हुन आएका झापा ११ का खेलाडीले सोमबार लिम्वुको उपचारका लागि उनका भाइ सागर लिम्वुलाई प्रदान गरेका हुन । झापा फुटवल क्लव, झापा ११ का खेलाडी झापाली फुटवल खेलाडी हङकङ निवासी भुपेन्द्र लिम्वु ज्ञानवहादुर वुढा मगरले १० /१० हजार संकलन गरी ४० हजार नगद  लिम्वुको उपचार्थ सहयोग गरेका हुन । मुटु रोगबाट पीडित भएका लिम्वुको काठमाडौंस्थित गंगालाल हृदय केन्द्रमा उपचार भइरहेको छ । मोरङको मधुमल्ला निवासी उनी यसअघि झापा ११ को फुटवल टिममा आवद्ध रहेका थिए ।
