
﻿पाकिस्तानका कप्तान मिस्बाह उलहक र अलराण्डर शाहिद अफ्रिदीले वन डे क्रिकेटबाट सन्यास लिएका छन् । विश्वकपको क्वार्टरफाइनलमा पास्कितान अष्ट्रेलियासँग ६ विकेटले पराजित भएपछि मिस्बाह र अफ्रिदीले ५० ओभरको क्रिकेटबाट विदा लिएका हुन् । मिस्बाहले टेष्ट खेल्नेछन् भने अफ्रिदीले टी-२० खेललाई निरन्तरता दिने छन् ।  ४० वर्षका मिस्बाहले वन डेमा एक शतक समेत बनाएका छैनन्, तर ५ हजार रन बनाएका छन् ।

उनले ५१२२ रन बनाएका छन् । शतक विना नै ५ हजार रन बनाउने उनी पहिलो क्रिकेटर हुन् । सन् १९८९६ मा श्रीलंकापिरुद्ध डेब्यू गरेका अफ्रिदीले ३७ बशलमा शतक बनाएर रेकर्ड राखेका थिए । उनले ३९८ वन डेमा ८०६४ रन बनाएका छन् भने ३९५ विकेट लिएका छन् । यो विश्वकपमा मात्र २ विकेट लिएका उनी ५ विकेटले वन डे क्रिकेटमा ४०० विकेट लिने खेलाडी बन्न चुकेका छन् । अफ्रिदी २०११ को विश्वकपमा पाकिस्तानको कप्तान थिए र सेमिफाइनलमा भारतसँग पराजित भएका थिए ।

 
