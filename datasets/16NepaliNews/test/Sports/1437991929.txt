
﻿अर्जेन्टिनी गोलकिपर सर्जियो रोमेर इङलिस क्लब म्यान्चेस्टर युनाइटेड आउने पक्का भएको छ । २८ वर्षका रोमेरोसँग युनाइटेडले ३ वर्षका लागि सम्झौता गरेको हो ।  सन् २००७ मा अर्जेन्टिनाको प्रिमियर डिभिजनको रेसिङ क्लबबाट सिनियर फुटबलमा करियर सुरुवात गरेका रोमेरोले सन् २०१४ मा ब्राजिलमा भएको विश्वकपमा उत्कृष्ट प्रदर्शन गर्दै अर्जेन्टिनालाई फाइनलसम्म पुर्याउन मदत गरेका थिए ।

त्यस्तै भर्खरै सम्पन्न कोपा अमेरिकी फुटबलमा अर्जेन्टिना फाइनलसम्म पुग्दा पनि रोमेरोको प्रदर्शन निकै उत्कृष्ट रहेको थियो । म्यान्चेस्टर युनाइटेडसँगको सम्झौतापछि रोमेरोले भनेको छन्,  मलाई विश्वकै नाम चलेको र ठुलो क्लबमा खेल्न पाउँदा एकदमै खुशी लागेको छ, मेरो सपना अहिले सहि साबित भएको छ । 

त्यस्तै म्यान्चेस्टरका मेनेजर भान गालले सर्जियो एकदमै राम्रो गोल किपर भएको बताउँदै भनेका छन्,  मेरो समयमा उ युवा गोलकिपर थियो, उसको वल्डकपको प्रदर्शन निकैनै प्रशंसायोग्य र उत्कृष्ट रह्यो, म फेरी एकपटक उसँग काम गर्न चाहन्छु । 
