
﻿क्रिष्टियानो रोनाल्डो स्पेनिस ला लिगामा रियल मड्रिडका सर्वाधिक गोलकर्ता बनेका छन् । ला लिगा फुटबलमा शनिबार राति रियल मड्रिडले इस्पानियोललाई ६ ० ले पराजित गर्दा पाँच गोल रोनाल्डो एक्लैले गरेका थिए । सातौं सिनेटमा गोलको खाता खोलेका रोनाल्डोले १७ औं मिनेटमा पेनाल्टीमार्फत अग्रता दोब्बर पारे । २० औं मिनेटमा उनले ह्याट्रिक पुरा गरे ।

खेलको २८ औं मिनेटमा करिम बेन्जिमाले गोल गरे र पहिलो हाफमा रियल मड्रिड ४ ० ले अगाडि रह्यो । दोस्रो हाफको ६१ र ८१ औं मिनेटमा रोनाल्डोले गोल गरे र मड्रिडलाई ६ ० को जित दिलाए । योसँगै ला लिगामा रोनाल्डोको गोल २३० पुगेको छ । यसअघि ला लिगामा रियलका टप स्कोरर राहुल थिए, उनले २२८ गोल गरेका थिए । तर, ३० वर्षीय रोनाल्डोले मात्र २०४ गोलमा २३० गोलको कीर्तिमान बनाएका छन् । ला लिगाको सर्वाधिक गोलकर्ता भने बार्सिलोनाका लिओनल मेस्सी हुन् । उनले २८७ गोल गरेका छन् । रोनाल्डो चौथो स्थानमा छ ।
