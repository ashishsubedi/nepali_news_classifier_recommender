
﻿नेपाली राष्ट्रिय क्रिकेट टोलीका प्रशिक्षक पुबुदु दसानायकेको कार्यकाल डिसेम्बर ३१ सम्म थपिएको छ । कार्यकाल थपिएको सम्वन्धित सम्झौतापत्रमा पुबुदुले मंगलबार हस्ताक्षर गरेका छन् । उनको कार्यकाल जुलाइ १५ सम्म मात्र थियो । त्यसअघि सरकारले उनीसँग एक बर्षे सम्झौता गरेको थियो । नेपाली राष्ट्रिय क्रिकेट टोलीले आईसीसी विश्वकप टि-ट्वान्टी क्वालीफायर खेल खेल्नु जानु अघि प्रशिक्षक पुबुदुसँग नेपाल क्रिकेट एशोसियसन क्यानले कार्यकाल थपसम्वन्धि सम्झौता गरेको हो । आयरल्याण्ड र स्कटल्याण्डमा आयोजना हुने विश्वकप टि-ट्वान्टी क्वालीफायर खेल खेल्न नेपाली टोली मंगलबार प्रस्थान गर्दैछ ।
