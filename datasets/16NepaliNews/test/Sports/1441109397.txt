
﻿प्रधानमन्त्री सुशील कोइरालाले १९ बर्षमुनिको समूहमा सार्क विजेता बनेको नेपाली फुटबल टोलीलाई बधाई दिएका छन् । कोइरालाले आइतबार साँझ नेपाली टोलीका कप्तान बिमल घर्तीलाई टेलिफोन गरी बधाई दिएका हुन् । राष्ट्रिय टोलीबाट भारतसँग मैत्रीपूर्ण फुटबल खेल्न बिमल भारतको पुणेमा छन् । टेलिफोनमा प्रधानमन्त्री कोइरालाले साफ विजेता बनेर नेपाली टोलीले यस क्षेत्रमा राष्ट्रिय प्रतिष्ठा उचो बनाएकोमा आफू गौरवान्वित भएको बताउदै यो सफलताको लागि नेपाली टीमका कप्तान,प्रशिक्षक र समस्त टीमका सदस्यहरुलाई बधाई दिएका थिए । 

टेलिफोनमा प्रधानमन्त्री कोइरालाले फूटबल खेलको विकासको लागि सरकारले यथासक्य सहयोग गर्नुको साथै खेलाडीहरुलाई प्रोत्सान दिने बताएका थिए । नेपाली टोलीका कप्तान घर्तीले बधाई र शुभकामनाकाप्रति प्रधानमन्त्रीप्रति कृतज्ञता प्रकट गर्दै आफू नेपाल फर्कने वित्तिकै प्रधानमन्त्रीलाई भेट्ने बताए ।
