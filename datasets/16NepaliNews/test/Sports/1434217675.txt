
﻿कोपा अमेरिका प्रतियोगितामा मेक्सिको र बोलिभियाले गोर रहित बराबरी खेलेका छन् । समुह एको उट्घाटन खेलमा मेक्सिको र बोलिभियाले गोल रहित बराबरी खेल्दै अंक बाँडेका हुन् । बोलिभियाले कोपा अमेरिका प्रतियोगितामा सन् १९९७ देखि अहिलेसम्म कुनै पनि खेल जित्न सकेको छैन ।

यो खेलमा मेक्सिकोले बोलिभियालाई पराजित गर्ने अपेक्षा गरिएको भएपनि गोल गर्ने राम्रा अवसर खेरफाल्दै मेक्सिको अंक बाँड्न बाध्य भयो । खेलको पहिलो हाफमा बोलिभियाले गोल गर्ने सुन्दर मौका खेल फालेको थियो भने मेक्सिकोले दोस्रो हाफको सुरुवातमा नै गोलगर्ने मौका गुमाएको थियो । मेक्सिकोले अब आउँदो सोमबार आयोजक चिलीसँग खेल्नेछ भने सोमबार नै बोलिभियाले इक्वेडरको सामना गर्ने छ ।
