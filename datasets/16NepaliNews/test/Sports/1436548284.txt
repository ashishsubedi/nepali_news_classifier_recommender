
﻿पाल्पा जिल्लाको रामपुर नगरपालिका ५ निवासी रामचन्द्र खनाल सेट अप व्यायामतर्फ तीनवटा भिन्नभिन्न राष्ट्रिय रेकर्ड कायम गर्न सफल भएका छन् ।  युवा तथा खेलकुद मन्त्रालयले शुक्रबार राष्ट्रिय च्याम्पियन बनेकामा बधाईसहित उनलाई प्रमाणपत्र प्रदान गरेको हो। उनले एक घन्टा १३ मिनेट ४५ सेकेन्ड समयसम्म लगातार दुई हजार १२३ पटक सेट अप व्यायाम, एक घन्टा समयावधिमा सबैभन्दा छिटो एक हजार ७८८ पटक सेट अप र नेपालमा सबैभन्दा बढी उमेर ५७ वर्षमा सबैभन्दा बढी पटक सेट अप गरी तीनवटा राष्ट्रिय रेकर्ड कायम गरेका छन्।
 
यसअघि २०७१ फागुन २५ गते उहाँले चीन अप व्यायामतर्फ चारवटा राष्ट्रिय रेकर्ड कायम गरेका थिए। उनी आफ्नो शारीरिक क्षमताको विश्व कीर्तिमान कायम गरी गिनिज बुक अफ वल्र्ड रेकर्डमा नाम लेखाउन प्रयासरत छन्।
