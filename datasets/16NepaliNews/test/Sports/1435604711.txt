
﻿अण्डर १९ साफ च्याम्पियनसिप फुटबल प्रतियोगिता नेपालमा हुने पक्का भएको छ । साफले अखिल नेपाल फुटबल संघ एन्फालाई पत्र पठाउँदै आठ राष्ट्र सम्मिलित प्रतियोगिता गर्न नेपाललाई अनुमति दिएको हो । भदौ ३ देखि १२ गतेसम्म संचालन हुने प्रतियोगितामा नेपालसँगै भारत, भुटान, पाकिस्तान, अफगानिस्तान, बंगलादेश, श्रीलंका र माल्दिभ्सको सहभागिता रहने छ । प्रतियोगिता अन्तर्गत समूह चरणमा दिनमा दुई वटा खेल संचालन हुने एन्फाले जनाएको छ । 
