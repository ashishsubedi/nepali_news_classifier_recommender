
﻿असार १८ साता सुरु हुने २०-२० विश्वकप छनोटका लागि क्रिकेट एसोसिएसन नेपाल (क्यान)ले राष्ट्रिय टोलि घोषणा गरेको छ। प्रारम्भिक छनोटमा परेका खेलाडीहरुमध्ये ४ वैकल्पिक सहित गरी १९ जना छनोट भएका छन्। कप्तान पारस खड्काको नेतृत्वमा रहने टोलिमा उपकप्तान ज्ञानेन्द्र मल्ल, शरद भेष्वाकर, वसन्त रेग्मी, सोमपाल कामी, करन केसी, सुवास खकुरेल, शक्ति गौचन, सागर पुन, बिनोद भण्डारी, राजेश पुलामी मगर, प्रदिप ऐरी, जितेन्द्र मुखिया, अनिल मण्डल र सिद्धान्त लोहनी रहेका छन्।

आक्रामक ब्याट्सम्यान सिद्धान्त पहिलोपटक राष्ट्रिय टोलिमा परेका हुन्। यसअघि उनी यु-१९ टोलिबाट खेलिरहेका थिए। लामो समयदेखि घाइते रहेका पृथु बाँस्कोटा वैकल्पिक खेलाडीका रुपमा टोलिमा फर्केका छन्। मेहबुब आलम, भुवन कार्की र अविनाश कर्णको नाम पनि वैकल्पिक खेलाडीको सूचीमा रहेको छ।
