
﻿महिला विश्वकप फुटबलको उपाधि अमेरिकाले जितेको छ । सोमबार बिहान भएको फाइनलमा जापानलाई ५ २ ले हराउँदै अमेरिकाले उपाधि उचालेको हो । योसँगै अमेरिकाले महिला विश्वकपको उपाधि तीन पटक जितेको छ । अमेरिकाको जितमा कार्ली लाइडको योगदान प्रमुख रहयो । ह्याट्रिक गरेकी कार्लीले खेल सुरु भएको तेस्रो मिनेटमा नै गोल गर्दै अमेरिकालाई सुरुवाती अग्रता दिलाइन् । त्यसको दुई मिनेटपछि नै व्यक्तिगत दोस्रो गोल गर्दै कार्लीले अग्रता दोब्बर पारिन् ।

 १४ औं मिनेटमा लउरेन होलिडेले गोल गर्दै अमेरिकाको अग्रता ३ ० मा पुर्& याइन् । १६ औं मिनेटमा कार्लीले गोल गर्दै ह्याट्रिक पुरा गरिन भने अमेरिकाको अग्रता पनि ४ ० मा पुर्& याइन् । जापानकी युकी ओगिमीले २७ औं मिनेटमा गोल गर्दै खेल ४ १ को अवस्थामा ल्याइन् । ५२ औं मिनेटमा अमेरिकाकी जुली जोनसनले आत्मघाति गोल गरेपछि खेल ४ २ को अवस्थामा पुग्यो । त्यसको दुई मिनेटपछि टोबन हिथले गोल गर्दै अमेरिकालाई ५ २ जित दिलाइन् ।
