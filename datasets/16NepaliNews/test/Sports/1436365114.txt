
﻿फेरि अर्का एक जना क्रिकेट खेलाडीको बलले लागेर मृत्यु भएको छ। वेलायतमा लिग म्याचका क्रममा बलले लागेर बब्लान पाथमान्थनको मृत्यु भएको बीबीसीले जनाएको छ। २४ वर्षे  पाथमन्थनलाई बलले छातिमा लागेको समाचारमा जनाइएको छ। वेलायतको सुरेमा भएको ब्रिटिस तमिस् क्रिकेट लिगमा उनी मेनपे पेरिस स्पोर्ट्स क्लबबाट ब्याटिङ गरिरहेका थिए।

आइतबार लङ्ग डिट्टेन रिक्रिएसन मैदानमा भएको खेलमा बलले छातीमा लागेपछि उनी ढलेका थिए। गम्भीर घाइते उनलाई थप उपचारका लागि एयर एम्बुलेन्स बोलाइए पनि चोटका कारण उनको मृत्यु भएको थियो। यसअघि नोभेम्बरमा अष्ट्रेलियाको स्थानीय प्रतियोगिताका क्रममा ब्याट्सम्यान फिलिप ह्युजको पनि बलले लागेर ज्यान गएको थियो।
