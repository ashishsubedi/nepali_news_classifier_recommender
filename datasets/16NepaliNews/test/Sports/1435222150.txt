
﻿आयोजक चिली कोपा अमेरिका फुटबल प्रतियोगिताको सेमिफाइनलमा प्रवेश गरेको छ । बिहीबार बिहान भएको खेलमा चिलीले ९ खेलाडीमा सिमित भएको उरुग्वेलाई १ ० ले पराजित गर्दै सेमिफाइनलमा स्थान पक्का गरेको हो । पहिलो हाफमा गोल हुन नसकेपनि ८१ औं मिनेटमा मरिसियो इस्लाले गोल गर्दै चिलीलाई १ ० को जित दिलाए ।


खलेको ६३ औं मिनेटमा चिलीका ग्वन्जालो जारालाई फल पछि एडनसन काभानी दोहोरो पहेंलो कार्ड खाँदै मैदानबाट बाहिरीएपछि उरुग्वे १० खेलाडीमा सिमित भएको थियो ।  ८८ औं मिनेटमा जोर्ज फ्युसिले रातो कार्ड खाँदै मैदानबाट बाहिरीएपछि उरुग्वे ९ खेलाडीमा सिमित भएको थियो । चिलीले अब सेमिफाइनलमा पेरु र बोलिभियाबीच हुने क्वाटरफाइनलको विजेतासँग खेल्नेछ ।
