
﻿क्यानडामा जारी महिला विश्वकप फुटबल प्रतियोगिता अन्तर्गत सोमबार राती भएका खेलमा अमेरिका र क्यामरुन विजयी भएका छन् । प्रतियोगितामा अमेरिकाले अष्ट्रेलियालाई ३ १ ले हरायो । अमेरिकाकाे जितमा रापिनोले २ तथा प्रेसले एक गोल गरिन । 

यस्तै क्यामरुनले इक्वेडरलाई ६ ० ले हरायो । ३४ औं मिनेटमा गोलको खाता खोलेको क्यामरुनले पहिलो हाफमा तीन तथा दोस्रो हाफमा तीन गोल गरेको थियो । यसैगरी मंगलबार विहान भएको खेलमा जापानले स्विजरल्याण्डलाई १ ० ले हराएको छ । 

जापानको जितमा पहिलो हाफको २९ औ मिनेटमा मियामाले पेनाल्टी मार्फत एकमात्र निर्णाएक गोल गरिन । यस्तै नाइजेरियाले स्विडेनलाई ३ ३ गोलको बराबरीमा रोकेको छ । महिला विश्वकप प्रतियोगितामा विश्वका २४ टोली सहभागी छन् ।
