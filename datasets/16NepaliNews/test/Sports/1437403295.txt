
﻿श्रीलंकामा जारी पाकिस्तान र श्रीलंकाबीचको वान डे म्याचका क्रममा आइतबार भएको खेलमा पाकिस्तानी खेलाडीलाई  लक्षित गरी ढुंगा प्रहार भएको छ। मैदानमा ढुंगा प्रहार भएपछि खेल आधा घण्टाका लागि स्थगित भएको थियो। श्रीलंकाले ३४ ओभरमा ७  विकेट गुमाएर १ सय ५८ रन बनाएका बेला दर्शकदिर्घाबाट पाकिस्तानी खेलाडीलाई लक्षित गरी ढुंगा प्रहार गरिएको थियो। प्रहरी उत्तेजित भीडलाई रंगशालाबाट बाहिर निकालेको थियो। केही समयपछि सुचारु भएको खेल पाकिस्तानले १३५ रनले जितेको थियो।
 
