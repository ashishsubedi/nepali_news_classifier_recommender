
﻿ट्वेन्टी ट्वेन्टी विश्वकपको छनोट प्रतियोगिताकाे अाफ्नाे पहिलाे खेलमा नेपालले अमेरिकालाई ६ विकेटले हराएको छ । नेपालले जितका लागि २० ओभरमा १ सय २२ रनकाे लक्ष्य पाएकाे थियो । नेपालले १९ ओभर ४ बल खेल्दै ४ विकेटको क्षतिमा लक्ष्य पूरा गर्यो । नेपालका जितमा  ज्ञानेन्द्र मल्लले ५२ रन र अनिल मण्डलले २९ रनको याेगदान गरे ।  

टस जितेर पहिले ब्याटिङ्ग गरेकाे अमेरिकाले निर्धारीत २० अाेभरमा अल अाउट हुँदै १ सय २१ रन बनायाे । अमेरिकालाई कम याेगफलमा समेट्नका लागि शक्ति गाैचन र बसन्त रेग्मिले समान ३-३ विकेट लिए । साेमपाल कामीले २ र सागर पुनले १ विकेट लिदाँ एक जना ब्याट्सम्यान रन अाउट भए ।
