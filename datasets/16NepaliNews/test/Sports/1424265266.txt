
﻿सन् २००१ मा स्थापना भएको क्रिकेट टीम युद्धग्रस्त अफगानिस्तानमा तिव्र गतिमा फैलियो । र, अहिले आएर अमेरिकी दूतबासमा समेत घुसेको छ । वन डे क्रिकेटकोे डेब्यू विश्वकपमा अफगानिस्तानले बंगलादेशको सामना गर्दा काबुलस्थित अमेरिकी दूताबासले जितको बधाइ दिएको छ । बंगलादेश विरुद्धको खेल सुरु भएको एक घन्टामा नै अमेरिकी दूताबासले ट्वीटरमा बुधबार अफगान क्रिकेट टीमलाई जितको बधाइ दिएको हो ।

नजिता आउनु धेरै टाढाको कुरा । खेल सुरु भएको एक घन्टा हुन लागेको मात्र थियो । अमेरिकी दूताबासले ट्वीट गर्& यो- विश्वकप क्रिकेटमा बंगलादेशमाथिको जितका लागि अफगानिस्तानलाई बधाइ ।  यो ट्वीट हुँदा बंगलादेशले ब्याटिङ गरिरहेको थियो र खेल १० ओभरको मात्र भएको थियो । यद्यपि अमेरिकी दूताबासले आफ्नो गल्ती स्वीकार गरेको छ र फेरि ट्वीट गर्दै पहिलो पोष्ट हतारमा भएको तर, अहिले पनि अफगानिस्तान टीमलाई समर्थन गर्ने बताएको छ ।
