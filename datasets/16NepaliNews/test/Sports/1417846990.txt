
﻿२० मंसिर, काठमाडौं । एसियाली फुटबल महासंघ (एएफसी)ले अखिल नेपाल फुटबल संघ एन्फालाई २ हजार अमेरिकी डलर जरिवाना गरेको छ । एएफसी यू १६ च्याम्पियनसिपमा नियम उल्लंघन गरेको आरोपमा एएफसीले एन्फालाई झण्डै २ लाख रुपैयाँ जरिवाना गरेको हो । एएफसीले ३० दिनभित्र यो रकम बुझाउन एन्फालाई भनेको छ । एएफसी यू १६ च्याम्पियनसिपमा उज्वेकिस्तान र कोरियासँगको खेलमा नियम उल्लंघन भएको एएफसीको अनुशासन कमिटीको ठहर छ । नेपालले यू १६ च्याम्पियनसिपको खेलाडीहरुको योग्यतासम्वन्धी आर्टिकल २२.२ उल्लंघन गरेको उसले बताएको छ । यसको अर्थ नेपालले बढी उमेरका खेलाडी खेलाएको भन्ने बुझिन्छ । यसैगरी एएफसीको अनुशासनसम्वन्धी आर्टिकल ५५ उल्लंघन गरेको उसले बताएको छ ।

 
