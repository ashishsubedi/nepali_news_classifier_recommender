
﻿इलाममा जारी  अन्तराष्ट्रिय टुवोर्ग माईभ्याली गोल्डकप  प्रतियोगीतामा आज फाइनल खेल हुँदैछ । फाइनलमा उपाधिका लागि त्रिभुवन आर्मि र थ्रीस्टार फूटबल क्लब आमने सामने हुँदैछन् । नेपाल पुलिस क्लबलाई टाइब्रेकरमा ४ २ गोल अन्तरले पराजित गर्दै थ्रीस्टार फाइनलमा पुगेको हो भने, रुपन्देहि ११ रुपन्देहीलाई ३ शुन्य गोल अन्तरले पाखा लगाएर त्रिभुवन आर्मी क्लब फाइनलमा पुगेको हो ।

दुवै टिममा राष्ट्रिय खेलाडीहरुले भरिएका खेलाडीहरु मैदानमा उत्रनेछन् । राष्ट्रिय टिमका कप्तान सागर थापा समेत थ्रीस्टारको तर्फबाट मैदानमा उत्रदै हुनुन्छ । केही समयअघि बाराको सिमरा गोल्डकप, मोरङको पथरी गोल्डकप र मोरङकै गणेशमान सिंह कपको उपाधि चुमेर उच्च मनोबल बढाएको आर्मीले इलामको माइभ्यालि गोल्डकपको पनि उपाधि चुम्ने दावी गरेको छ ।

उता ए डिभिजनकै चर्चित तथा उत्कृष्ट , कुनै एक समयको लिग बिजेता थ्रीस्टार पनि आर्मीको घमण्डलाई तोड्दै इलामको मैदानबाट उपाधि हुत्याउँदै इलामे मैदानमा एउटा नयाँ इतिहास कोर्ने दाउमा छ ।
यसैबीच कैलालीको धनगढीमा जारी एसपिए कप क्रिकेटको फाइनल खेल पनि आजै हुँदैछ । उपाधिका लागि आज न्यू होराइजन कलेज, बुटवल र सनसाइन कलेज, भैरहवाबीच प्रतिस्पर्धा हुनेछ ।

 
