
﻿काठमाडौं, जेष्ठ ५ विश्वकप ट्वेन्टी ट्वेन्टी क्रिकेट २०१६को छनौट प्रतियोगिताको तयारी गर्न नेपाली राष्ट्रिय क्रिकेट टोली भारत जाने भएको छ । २०१६ मा  मार्च ११ देखी  भारतमा आयोजना हुने विश्वकप ट्वेन्टी ट्वेन्टी क्रिकेटको लागि एशोशिएट राष्ट्रहरुको छनौट प्रतियोगिता यही जुलाई ६  देखि आयरल्याण्ड र स्कटल्याण्डमा हुनेछ । यसैको तयारीलागि   नेपालली टोली  भारतमा अभ्यासको साथै केही मैत्रिपुर्ण खेलहरु  खेल्नको लागि भारत जान लागेको हो  । नेपाल क्रिकेट संघ क्यानको सोमबार बसेको  समितिको वैठकले टोलीलाई भारत पठाउने निर्णय गरेको हो । साथै क्यानले नेपाली टोलीलाई बेलायत र नेदरल्याण्ड्समा समेत केही अभ्यास खेलको व्यवस्था मिलाउने  क्रिकेट संघ बताएको छ । विश्वकप छनौटको तयारीकै अझ अबल हुन लागि क्यानले विशेषज्ञ व्याटीङ प्रशिक्षक र विदेशी फिजियो ल्याउने भएको छ ।

ट्वेन्टी ट्वेन्टी विश्वकप छनौट लगत्तै नेपालले आईसीसी विश्व क्रिकेट लिग डिविजन च्याम्पियनसिप खेल्नेछ । स्कटल्याण्ड विरुद्ध दुईवटा एकदिवसिय खेलको तयारीमा रहेको नेपालले त्यसपछि भूकम्प पीडितको सहयोगार्थ मलेसियामा एउटा च्यारीटी म्याच खेल्नेछ । उक्त म्याचमा नेपाली राष्ट्रिय टोलीले विश्व एघारसँग मैत्रीपुर्ण खेल खेल्नेछ । उक्त खेलबाट उठेको रकम नेपालको क्रिकेट पुर्वाधारमा लगानी गरिने क्यान बताइएको छ ।
