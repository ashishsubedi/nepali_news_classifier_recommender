
﻿सिन्धुली, २३ पुस : तराई बन्द पछि विपी राजमार्ग हुँदै काठमाडौं जाने सवारी साधनबाट पटकेकर बाट मात्र जिल्ला ट्राफिक प्रहरीले सवा ५ महिनाको बीचमा पौने ३८ लाख रुपैयाँ राजस्व संकलन गरेको छ । सबैभन्दा वढी यही पुस महिनामा २० दिनको अवधीमा ८ लाख ४२ हजार ६ सय रुपैयाँ राजश्व संकलन गरेको प्रहरी नायब उपरीक्षक अनुराग कुमार द्धिवेदीले बताए ।
पटके सावरी करबाट ट्राफिक प्रहरीले साउन महिनामा ६ लाख ७५ हजार ९ सय, भदौमा ८ लाख ८७ हजार ३ सय, असोजमा ५ लाख ४ हजार ७ सय, कात्तिकमा २ लाख ७१ हजार ४ सय , मंसिरमा ५ लाख ६२ हजार ८ सय र पुस २० गते सम्ममा ८ लाख ४२ हजार ६ सय रुपैयाँ राजश्व संकलन भएको प्रनाउ द्धिवेदीले जानकारी दिए ।
“हिजो आज दैनिक ३० देखि ४० वटा सम्म सवारीसाधन पटके कर तिरेर वीपी रागमार्ग प्रयोग गर्ने गरेका छन् ।” द्धिवेदीले भने । रुट अनुमति नभएका सवारीबाट प्रत्येक पटक सडक प्रयोग गरेबापत ५ सय देखि १ हजार रुपैयाँ सम्म जरिवाना लिने गरेको छ ।
भदौबाट कार्यभार सम्हाले देखि सिन्धुली जिल्लामा राजश्व संकलन उल्लेख्य मात्रामा संकलन भएको द्धिवेदीले बताए । ट्राफिक प्रहरी र नेपाल प्रहरीले जिल्लाका वीपी राजमार्गमा मात्र यति ठूलो मात्रामा राजश्व संकलन गर्नु र गल्ति गर्नेलाई कारवाही गर्नुले पनि पछिल्लो समय वीपी राजमार्गमा सवारी दुर्घटनामा निकै कमि आएको द्धिवेदीले बताए ।
  राजस्व संकलन बढ्यो        