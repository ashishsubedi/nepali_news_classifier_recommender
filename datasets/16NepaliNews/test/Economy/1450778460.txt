
﻿काठमाडौं, ७ पुस : एभेरेष्ट ग्यास उद्योगमा तोडफोड भएको छ । कीर्तिपुरको चाल्नाखेल स्थित एभेरेष्ट ग्यास उद्योगमा स्थानीयबासीले ग्यास माग गर्दै तोडफोड गरेका हुन् ।
विहानैदेखि लाइन बसेका स्थानीयले दिउँसोसम्म पनि ग्यास नपाएपछि तोडफोड गरेका हुन् । स्थानीयका अनुसार उद्योगका सञ्चालक शिव घिमिरेले मंगलबार स्थानीयलाई ग्यास दिने आश्वासन दिएका थिए ।
ग्यास पाउने आशामा करिब ७ सय मानिस लाइनमा बसेका थिए । स्थानीयले उद्योगको गेट र सीसीटीभीमा पनि तोडफोड गरेपछि प्रहरीले अश्रुग्यास हानेको छ । आक्रोशित स्थानीयले प्रहरीमाथि ढुंगामुढा गरेका छन् ।
यसैबीच, स्थानीयसँगको झडपका क्रममा डिएसपीको पेस्तोल हराएको छ । किर्तिपुर वृृतका डिएसपी टीकाबहादुर केसीले बोकेको हतियार हराएको हो । लमा ७ राउण्ड गोली लोड भएको ुो चाइनिज मिनि पेस्तोल अझै भेटिएको छैन ।
अहिले सो क्षेत्रमा प्रहरीले निगरानी बढाएको छ । सो क्षेत्रमा प्रहरी परिचालन गरिनुका साथै जाँच भइरहेको प्रहरीले जनाएको छ ।
  ग्यास नपाएको झोकमा एभरेष्ट ग्यास उद्योगमा तोडफोड        