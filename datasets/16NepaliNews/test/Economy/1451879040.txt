
﻿नयाँ पत्रिकाकाठमाडौं, २० पुस
ग्यास व्यवसायी महासंघले प्रचलित वितरण प्रणाली बिगारेर ग्यासमा कालोबजारी भइरहेको बताएको छ । उद्योगबाट डिलर हुँदै उपभोक्तासम्म पुग्नुपर्ने ग्यास सिलिन्डर नाकाबन्दीयता उद्योगबाट सीधै उपभोक्तालाई बिक्री गर्ने काम भइरहेको महासंघले जनाएको छ ।
उद्योगले सीधै उपभोक्तालाई बिक्री गर्दा उद्योगआसपास रहेका एउटै घरका धेरै सदस्यले ग्यास भरिएको सिलिन्डर पाउने गरेको भन्दै थोरै आएको ग्यासलाई समानुपातिक रूपमा वितरण गर्न डिलरलाई नै अधिकतम प्रयोग गर्नुपर्ने महासंघका महासचिव चन्द्रकृष्ण श्रेष्ठले बताए । ‘अहिले उद्योगबाट सीधै उपभोक्तालाई ग्यास बिक्री गर्ने प्रचलन बढेको छ, यसले थोरै आएको ग्यासलाई समानुपातिक रूपमा वितरण गर्न सघाउनुको सट्टा कालोबजारीलाई प्रश्रय मिलिरहेको छ,’ उनले भने ।
महासंघका अध्यक्ष विपेन्दभक्त प्रधानांगले उपत्यकाका सबै जिल्ला प्रशासनलाई उद्योगमा आएको ग्यास स्थानीय विक्रेतामार्फत बिक्री गर्न छलफल भइरहे पनि कार्यान्वयन नहुँदा सबै उपभोक्ताले ग्यास पाउन नसकेको बताए ।
‘उद्योगबाट डिलर हुँदै उपभोक्तासम्म पुग्ने प्रचलित वितरण प्रणालीअनुसार ग्यास बिक्री गर्नु जरुरी छ,’ उनले भने । वितरण प्रणाली मिचिएकै कारण पछिल्ला दिनमा ग्यास आयात बढे पनि उपभोक्ताले सहजै पाउन नसकिरहेको उनको भनाइ छ ।
‘ग्यास आपूर्तिमा केही सुधार देखिए तापनि प्रचलित विरतण प्रणाली अवलम्बन नगरेसम्म कुनै पनि उपलब्धि हासिल नहुने र समस्या यथास्थितिमै रहनेछ,’ उनले भने । वाणिज्य तथा आपूर्ति मन्त्रालय र आयल निगमले पनि उद्योगमा आएका सबै ग्यास डिलरमार्फत नै बिक्री गर्न पटकपटक निर्देशन दिइरहेका छन् ।
तर, उद्योगले व्यावसायिक प्रयोगकर्ता (होटेल, रेस्टुरेन्ट, उद्योगलगायत) र गार्हस्थ्य उपभोक्ता दुवैलाई आफैँ ग्यास वितरण गरिरहेको महासंघले जनाएको छ । हाल उद्योगले केही परिमाण ग्यास डिलरलाई दिने तर डिलरसम्म ग्यास ढुवानी गरी लैजान छाडेको महासंघको भनाइ छ । ‘डिलर आफैँ ग्यास लिन उद्योग परिसरमा ढुवानी भाडा तिरेर