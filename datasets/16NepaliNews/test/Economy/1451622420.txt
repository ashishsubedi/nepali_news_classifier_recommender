
﻿
काठमाडौं/ ललितपुर उद्योग वाणिज्य संघको शनिबारदेखि सुरु हुने ३६औँ वार्षिक साधारणसभामा अध्यक्ष पदका प्रत्याशी सविन श्रेष्ठ समूहले उम्मेदवारी घोषणा गरेको छ ।
जिल्लाका करिब १६ सय उद्योगी, व्यवसायी सदस्य रहेको संघमा श्रेष्ठ समूहका तर्फबाट वरिष्ठ उपाध्यक्षमा रवीन्द्रराज ताम्राकार, उपाध्यक्ष उद्योग समूहमा लोकमान शाक्य, उपाध्यक्ष वाणिज्य समूहमा विश्व बज्राचार्य, उपाध्यक्षमा रूपकुमार शाक्यले उम्मेदवारी घोषणा गरेका छन् ।
त्यस्तै, महासचिवमा सन्देश महर्जन, कोषाध्यक्षमा मनोज न्याछ्यो, कार्यसमिति सदस्यतर्फत उद्योग समूहबाट सदस्यमा आनन्दवीर बज्राचार्य, निर्मिता शाक्य, प्रवीण अमात्य, रमेशसिंह महर्जन, सनम शाक्यले उम्मेदवारी घोषणा
गरेका छन् ।
संघका अनुसार, सदस्यमा वाणिज्य समूहबाट नारायणगोपाल श्रेष्ठ, बालकाजी महर्जन, महेश श्रेष्ठ, मिलन श्रेष्ठ, राजेन्द्र तण्डुकार, रूपकमान महर्जनलगायतले उम्मेदवारी घोषणा गरेका छन् ।