
﻿-शान्ता चौधरी , पूर्व सभासद

टिकापुरमा जे भयाे गाउका अबाेध थारुहरुलाई अगाडि सारेर भयाे । थारु समुदायलाई दमन गर्न, बदनाम बनाउन, देश जलाउन सुनियोजित रुपमा भयाे । थारु समुदायलाई अगाडि सारेर भित्रभित्रै हिसा गर्ने र प्रतिकार भन्दै थारुकाे घर जलाउने दुवै काम सभ्य मानिसले गर्न सक्दैन । याे अपराध हाे । याे सबैकाे छानविन हाेस । थारु समुदायले अरुकाे अधिकार खाेस्ने हाेइन । थारुमा पनि धनी र गरिब छ । धनीकाे एउटा जात र गरिबकाे अर्काे जात बुझाै । पूरै समुदायलाई दाेष नदिउँ । अरुले जस्तै अधिकार माग्न थारु एकजुट हुनुपर्छ, सबै समुदायकाे साथ लिनुपर्छ । देश बने थारु पनि बन्छ, देश जले हामी सबै जल्छाै ।

थारु नेपालकाे प्राचिन समुदाय हाे । बुद्धकाे सन्तान भनेर हामी गर्व गर्छाै । याे देश सबै समुदायकाे हाे, मिलेर बस्नुपर्छ भन्ने मान्यता थारुमा छ । धेरैवटा जातिकाे नेपाल भनेर गर्व गराै&  । मिलेर बसाै । थारु कसैका सत्रु हाेइनन् । जातीय अाक्षेप कसैले कसैलाई नलगाउँ । देश हाम्राे साझा हाे । जातीय राजनीतिले भलाे गर्दैन । म थारु समुदायकाे हूँ र थारुलाई बदनाम गर्न खाेजिँदा दुख लाग्छ । अपराधी जुन जातमा पनि हुन्छन । हिसा हत्या गर्ने मानिसलाई जातीय अाँखाले नहेराै&  । कुनै विशेष जातकाे मानिसले हिसा गर्याे नभनाै । जातिलाई दाेष नदिअाै । अपराधीकाे जात हुदैन । अहिले साम्प्रदायिक अागाे लगाउन खाेजिदै छ । जनतालाई हिसामा उतार्न खाेजिदैछ । सबै सचेत हुनुपर्छ र सबै खालका अान्दाेलन शान्तिपूर्ण गर्न अपिल छ ।

अहिले देशमा चलिरहेको आन्दोलन र आन्दोलनको बहानामा सुनियोजित रुपमा चलाउन खोजिएको हिँसामा कैयन नेपाली जनताको ज्यान गएको छ । प्रहरीहरु सहित दूध खाने शिशुको ज्यान गएको छ । आमाको कोख उजाडिएको छ । यस्ता घटनाले कसैलाई फाइदा गर्दैन । हिँसाको डढेलो सल्काउँदा डढेलो सल्काउनेलाई पनि डढाउँछ । हिँसा गरेर भलाई हुन्छ भनेर आजको युगमा कल्पना पनि गर्न सकिदैन । 

यो क्रममा अहिले मृत्यु हुने हरेक नेपालीको जीवन उत्तिकै मूल्यवान छ । उहाँहरुको मृत्युले देशले ठूलो क्षति भोगेको छ । उहाँहरुप्रति हार्दिक श्रद्धान्जली व्यक्त गर्दछु । उहाँहरुको मृत्यु र हिँसाले नेपाल आमा रोएकी छिन् । सबै जाती समुदाय मिलेर बस्नुको विकल्प छैन । नयाँ संविधानमा आफ्ना माग राख्न सबै स्वतन्त्र छन् र हामी थारु समुदायलाई पनि त्यो अधिकार छ । कुनै पनि आन्दोलनको बहानामा हिँसा मच्चाउनेहरुबाट सम्पूर्ण जनता सजग हुनुपर्छ र सरकार झनै चनाखो हुनुपर्छ ।
