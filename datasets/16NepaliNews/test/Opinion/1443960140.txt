
﻿काठमाडौ: राष्ट्रकवि माधव घिमिरेले नेपाली सेनाको वन्दुकमा खिया लाग्न दिन नहुने वताएका छन । नेपाली सेनाको वन्दुक र उनीहरुको मनमा खिया लाग्दा मुलुक कमजोर वन्न सक्ने उनको भनाइ थियो । त्यसैले नेपाली सेनाको प्रतिष्ठामा आँच आउन दिन नहुने उनले वताए । उनले नेपाली सेनालाइ जहिले पनि तयारी र सक्षम अवस्थामा राख्नु पर्ने वताए ।

प्रधानसेनापति राजेन्द्र क्षेत्रीलाई सम्मान गर्दै राष्ट्रकवि घिमिरेले भने,  सेनाको वन्दुक र मन दुवैमा खिया लगाउने काम कसैले पनि गर्नु हुँदैन ।  उनले सेनाको वन्दुक र मनमा खिया लाग्दा सेना र मुलुककै प्रतिष्ठामा आँच आँउन सक्ने वताए । सेना जहिले पनि सर्तक रहुनु पर्ने र उसले प्रयोग गर्ने वन्दुक मजवुत हुनु पर्ने राष्ट्रकविको भनाइ थियो ।उलने भने,  अहिले पनि मुलुक अप्ठेरो अवस्थामा पुगेको छ  ।

 सक्षम व्यक्ति प्रधानसेनापति बनेको भन्दै उनले क्षेत्रीलाई राष्ट्र र जनता प्रति उत्तरदायी भएर काम गर्न सुझाव दिए ।उनले सेना भएर मात्र सारा नेपाली सुरक्षित भएको वताए । उनले भने,  सेना भएकै कारण हामी सुरक्षित छौ र राष्ट्र सुरक्षित छ ।   बाल्यकाल सम्झदै राष्ट्रकवि घिमिरेले भने,  सैनिक मञ्चमा परेड खेलिरहेको देख्दा उनीहरुकोे के नै काम हुन्छ र जस्तो लाग्थ्यौ । तर अहिले बुझदा सेनाको भुमिका महत्वपुर्ण हुँदो रहेछ ।  
 
उनले भने,  सेनाको काम खसी काटने खाने, रमाइलो गर्ने र परेड खेल्ने मात्र जस्तो लाग्थ्यो । पछि मात्र थाहा पाए, सेना भए मात्र राष्ट्र सुरक्षित हन्छ भन्ने कुरा ।   उनले राष्ट्रलाई विपत्ती आइलागेका बेला नेपाली सेनाको भुमिका महत्वपुर्ण हुने वताए । गत भुकम्पमा उद्धार तथा राहत वितरणमा नेपाली सेनाले गरेको योगदानको प्रसंग कोटयाउदै घिमिरेले भने, नेपाली सेना नखटिएको भए अझ धेरै नेपालीको ज्यान गुम्न सक्ने थियो ।

 नेपाली सेना स्यावासीको पात्र बनेको छ ।   काठमाडौ महानगरपालिका वडा नम्बर १९का वासिन्दाले प्रधानसेनापति क्षेत्रीलाई सम्मान गरेको थियो । राष्ट्रकवि घिमिरे पनि सोही स्थानका वासिन्दा हुन । उक्त समारोहमा प्रधानसेनापति क्षेत्रीले राष्ट्रकवि घिमिरे लगायत आफुलाइ शान्तिविद्या गृहमा पढाउने शिक्षकहरुलाइ समेत सम्मान गरेका थिए ।
