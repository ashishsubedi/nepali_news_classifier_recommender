
﻿ रोहित सुब्बा
नेपाल यतिखेर एउटा गम्भिर परिस्थितिबाट गुज्रिराखेको छ । नेपाली समाजमा उत्पन्न परिस्थितिलाई हल गर्न सक्ने नेतृत्वको अभाव खड्कीराखेको छ । नेपाली राजनीतिमा विभिन्न समस्याहरु विकाराल बन्दै अगाडि बढिराखेको छ । दिनानु दिन झन झन जटिल समस्याहरु थपिदैछ । समस्याको सचेतता पूर्वक हल गर्ने पहल कदमीको अभाव छ । अब नेपाली राजनीतिले कुन मोड लिने हो तरलता र अनिश्चितता तिर धकेलिदैछ । अहिलेको निर्मित परिस्थितिलाई नियल्दा नेपाली जनताको ठूलो हिस्सालाई नेपाली राजनीतिले सम्बोधन गर्न नसकेको देखिन्छ । ति हिस्साहरु दुई थरिका छन् । एक अर्कामा ठिक्क विपरित छन् । मानौ चुम्वकका दुई ध्रुव जस्तै । एकाथरि पुरातनवादी पुरानै राज्यको संरचनामा रमाउने फर्कन खोज्ने देखिन्छ भने अर्काथरी नयाँ संरचनामा जान खोज्ने अलि जातीवादी जस्तो देखिन्छ । पुरानो संरचनामा देशलाई फर्काउन खोज्नेहरु कट्टर हिन्दुवादी मानिन्छन उता नयाँ संरचनामा जान खोज्नेहरु अलि सम्प्रादायिक जस्तो पछिल्लो घटना क्रमहरुले देखाउँछ ।

यिनै दुइटा अतिलाई मिलाएर लान सक्ने नेतृत्वको खरेडि नेपाली राजनीतिमा पर्नु अहिलेको जटिल समस्या हो । समाज विज्ञानलाई अध्यायन गर्दा समाज कहिले उल्टो दिशा तिर फर्किन्न । यो त सधै सुल्टो दिशा तिर विकास भएर अगाडि बढछ । तर नेपालको बर्तमान स्थितिलाई अवलोकन गर्दा घडिको सुईलाइ जबरजस्ती उल्टो दिशा तिर बटारने कोशिस भइराखेको छ । तर विज्ञानले के भन्छ भने घडिको सुई जति उल्टो बटारे पनि अन्ततः यो सुल्टै घुम्छ । अहिले नेपाली राजनीतिमा किन यस्तो हुन गयो त यसका थुप्रै कारणहरु छन । नेपाली समाज अहिले पनि दुनियाँ भन्दा सयौगुण पछाडि परेको छ । नेपाली समाजको चेतना स्तर जति विकास हुनु पथ्र्यो त्यो हुन सकेको छैन । कसैले चाहेर विकास भइहाल्ने यो पनि हुन सक्दैन किनकी यसले पनि केहि कोर्षहरु पार गर्नु पर्ने हुन्छ । यसो हुनको खास कमजोरी के हो त नेपाली समाजलाई नेतृत्व दिने वा नेतृत्वदायी भुमिका खेल्ने मुख्य अभियान्ताहरु आफ्नो भुमिकाबाट चुक्नु नै हो । जस्ले दुनियासँगै नेपाली समाजलाई तिब्रगतिमा अगाडि सार्न सक्नु पथ्र्यो त्यसो गर्न सकेनन । यो नै हामी नेपालीहरुको दुर्भाग्य हो । यहिनिर नेतृत्व असफल भएको छ । 

अहिले उत्पन्न भएको विकाराल समस्याहरु यो अधिकारको लडाइमात्र होइन । म यसलाई यसरी भन्न रुचाउँछु । यो त गाँस, बास, कपास र नागरिकहरुको भविष्यसंग जोडिएको प्रश्न हो । आन्दोलन, विद्रोह जे जे भन्नुहोस यो सवै नागरिकको भविष्यसँग जोडिन्छ । नागरिकले एक छाक राम्रो सँग खान नपाउनु, एक आङ राम्रोसँग लगाउन नपाउनु र वस्नलाई राम्रो बास नहुनु तपाइ जे भन्नुहोस सत्य यहि हो यसैले जन्माउछ आन्दोलन, विद्रोह आदि ईत्यादी । जस्को भविष्य सुनिश्चित छैन, अन्धकारमय छ । उसले आफ्नो भविष्य सुनिश्चितताको लागि लड्न बाहेक अरु केहि देख्दैन । अरुको भनाईलाई विश्वास गर्दै पछि लाग्नु सविाय उसँग अरु केही उपाय नै हुदैन । त्यहिबाट शुरुहुन्छ विद्रोह । कसैले चाहेर न यसलाई रोक्न सक्छ न दवाएर नै दविन्छ । दवाए अन्ततः झन शक्तिशाली बन्छ । त्यसैले स्मरण रहोस समस्याको हल भनेकै पहिलो सर्त वेरोजगारीलाई रोजगारी, गरिवी निवारण, तिब्र गतिमा देशको विकास गर, नागरिकलाई सुविधा देउ, जीवन जिउने उपयुक्त वातावरण तयार गर त्यस पछि नोट गरे हुन्छ कस्ले गर्छ आन्दोलन, को जान्छ आन्दोलनमा, न आन्दोलन हुन्छ याहाँ न, विद्रोह, न नेपाल बन्द नै । 

यति कुरा हल गर्न नसक्दा नेपाली राजनीतिको यो हविगत देख्नु परेको सवैको आँखा अगाडि छरलंगै छ । आँखा चिम्म गरेर मात्र वेरोजगारीहरुलाई रोजगारी देउ आधा समस्याको हल हुन्छ । यसका लागी कालावजारी र भ्रष्टचार निवारण गर ठूलठुला अपराधीहरुलाई छाडेर सामान्य फेस बुकमा केलेख्यो भनेर पछाडि लाग्नु राम्रो मानिन्न । समाजका विकराल विकृति विसंगतीहरु जस्तै हत्य, हिंसा, बलात्कार दिनानु दिन तिब्र गतिले बढिराखेको छ । यस्को टोटल्ली निवारण गरे पछि मात्र अपराधिक वाक अविव्यक्ती तिर जाँदा राम्रो ।

जनताको आफ्नो उकुस मुकुस भावनाहरुलाई पोख्न देउ जस्ले उसलाई हल्का बनाउँछ । भित्र भित्रै जलेर आगो ओकल्ने अवस्था श्रृजना गर्नु हुदैन । 

अन्ततोगत्व सवै कुरा कस्ले नेतृत्व गरेको छ र उसको कुसलता कति छ भन्ने कुराले निर्धारण गर्छ । यति खेर सम्पूण नेपाली जनताको एउटै स्वोर छ । जनता जनता नलडाउ, नजुधाउ हामीलाई काम देउ, खान देउ, वाच्न देउ, न्याया देउ र सक्षम नेतृत्व देउ देशको विकास गर वस ।

 
