
﻿  नेत्रविक्रम चंद विप्लव

अहिलेको देशको स्थितिलाई हेर्दा वस्तुगत स्थिति क्रान्तिको पक्षमा छ । एउटा सानो उदाहरण मानवअधिकार कर्मी कृष्ण पहाडीले अनसन बसेको बेला भने छ, अब नेपालमा रोम विधानको आवश्यकता छ । बरु दश बर्ष अगाडिको जनयुद्धको घटनाहरुलाई माफ दिन सकिन्छ । त्यसमा रोम विधान नलगाउला तर यहाँ अर्को क्रान्ति हुनेवाला छ । अर्को विष्फोटक स्थिति छ वा द्वन्द्व आउनेवाला छ । त्यसलाई रोक्नको लागि पनि रोम विधान चाहियो भनेर तर्क गर्नु भएछ । मलाई बढो चाख लाग्यो त्यो हामीलाई भनेको हो त ? हो, अहिले मान्छेले हामीलाई त्यस्तो देख्न सक्छ । हामी उभिएरै भनेका छौं तर उहाँले त्यस्तो कहाँ देख्नु भो त ? हो, अहिले देशमा उकुस् मुकुस्, असन्तोष, असहमति र विरोध देखिन्छ । त्यसको संश्लेषण गरेर ल्यायो भने त सबै समाजशास्त्री विष्लेषकहरुले हेर्दा नेपालमा बिद्रोह त अवस्य हुन्छ भन्ने छ । त्यसको राज्यले व्यवस्थापन गर्नु प& यो, राज्यको व्यवस्थापन भनेको त त्यसको स्वरुपमा होला, जनताको अधिकारमा होला, आर्थिक सम्बन्धमा होला त्यो म्यानेज गर्ने भनेको हो । त्यो म्यानेज राज्यले अहिले गर्न सक्छ त ? यदी त्यो म्यानेज राज्यले गर्न सकेन भने सबैले के भनेका छन् भने एक चोटी नेपाल चाहि फेरि विस्फोटक भएर जान्छ है ।

 

 अहिलेको नेपालमा जनताको असन्तुष्टि चाहि कुनै बेला विस्फोट भएर आउँछ भन्ने विश्लेषण समाजशात्रीहरुको छ । राजनीतिक विश्लेषकहरुको छ । त्यसलाई हामीले गर्ने भन्ने होईन, हाम्रो पार्टीले त बाहाकको भूमिका मात्र निर्वाह गर्ने हो । त्यसकारणले हामीले भनेको कुरा गलत छैन, हाम्रो विचार गलत छैन नेपालमा क्रान्तिको आधारहरु छ । त्यो फेरि कसैको इच्छाको कुरा पनि होईन, यदी फेरि जबरजस्ती शान्ति कायम गर्छु, जबरजस्त देशलाई यसरी नै चलाउँछु भन्ने कुरा पनि सही होईन । त्यसैले जनता सन्तुष्टि छैन र जनताको अधिकार सुनिश्चित पनि छैन । साँच्चै  भन्ने हो भने बिद्रोहको आधार छ । यदी जनतालाई सन्तुष्टि बनाइएन र अधिकार दिएन भने त जनताले संघर्ष गर्छ र त्यसको नेतृत्व हामीले गर्छौ भन्ने कुरा हो । यहाँनिर हामीले भन्न खोजेको कुरा के हो भने कसैलाई हान्न गईहाल्ने होईन, बल प्रयोग गर्नु वा जनताको शक्ति प्रयोग गर्नु भनेको विध्वंस मच्चाउँने कुरा होईन, उपद्रो गर्ने कुरा पनि होईन, कतै गएर लापारवाही ढंगले जताभावि गर्ने कुरा पनि होईन, त्यो त जनताको अधिकारलाई सुनिश्चित हुनबाट रोक्ने सबभन्दा प्रतिगामी नेतृत्व कुन छ । त्यसको विरुद्ध संघर्ष छेड्ने कुरा न हो । अर्को नेपालको हकमा विदेशीहरु आएर हाम्रो क्रान्तिलाई रोक्ने हुन्छ त ? कुनै विकशित देशको मान्छेहरु आएर, नेताहरु आएर रोक्ने सम्भावना हुन सक्छ त ! हो, त्यो कुरा विभिन्न ढङ्गले हुन सक्छ । तर मेरो विश्लेषण के छ भने त्यो पनि अहिलेको विश्वमा सम्भव छैन । कम्युनिष्ट क्रान्तिकारीहरुले झेलेका सबभन्दा प्रतिकुल समय भनेको ९० को दशक हो । त्यो बेला एक ध्रुवीय दवदवा थियो । त्यो बेला नै हामीले जनयुद्ध छेडेर यहाँसम्म आईपुगेका छौं । अहिले मलाई के लाग्छ भने विश्व राजनीतिको शक्ति सन्तुलनलाई हेर्दा क्रमश मानिसले विश्लेषण पनि गरेकाछन् । साँच्चो कुरा के हो भने विश्व क्रमश २१ औं शताब्दीको सित युद्धमा जाँदैछ भन्ने कुरा सुनिन्छ । 

 

माओको विश्लेषणलाई हेर्दा साम्राज्यवादको अन्तर विरोधले वस्तुगत ढङ्गले क्रान्तिलाई मद्दत गर्छ भन्ने कुरा सही हो । अहिले विस्तारै हेर्दै आउँनु भो भने उत्पीडित राष्ट्र र साम्राज्यवाद बीचको झडप कता मोडिन खोज्दै छ, साम्राज्यवाद आपसी द्वन्द्वमा देखा पर्न खोज्दै छ । यो सबै अन्तरविरोधको बीचबाट हेर्दाखेरी नेपालमा अहिले यहाँको क्रान्तिको निर्णायक पक्ष भनेको यहिको जनता, यहिको पार्टी, यहिको आन्दोलन हुन्छ । त्यो हामीले भन्न सक्नु पर्छ । नेपालमा चलाउँने क्रान्ति अहिले डिल्लीको विरुद्धमा, वासिङ्टनको विरुद्धमा वा वेजिङ्को विरुद्धमा होइन । हामी हाम्रो सबभन्दा पछौटे समाजको रुपान्त्रणको लागि नेपालमा गर्दैछौं भने त्यो इन्डीयाको टाउको दुखाईको विषय बन्नु हुदैन । हामी कति मानवीय हुन्छौ, हामी कति प्रगतिशील हुन्छौ र हामी कति प्रजातान्त्रिक र अग्रगामी हुन्छौ त्यो हाम्रो कुरा हो, त्यो हामीले गर्नै पर्छ । समाजलाई सबभन्दा उन्नत बनाउनको लागि के के सर्तहरु पूरा गर्नु पर्छ । त्यो हामीले गर्नु पर्छ तर नेपालको रुपान्त्रण, राज्यको रुपान्त्रण गर्ने कुरालाई कुनै विदेशीहरुको इन्ट्रेस्ट्मा गएर हस्तछेप गर्ने, धक्का दिने रुपमा व्याख्या गर्न नदिने र व्याख्या गरिहाल्यो भने पनि त्यसलाई क्रस गर्ने स्थिति हामीले बनाउनु पर्छ र बन्छ । मलाई के लाग्दैन भने हाम्रो देशमा रेभुलुसनको कारणले विदेशी हस्तक्षेप तुरन्तै भइहाल्ने पुरै काठमाण्डौंलाई छोपिहाल्ने सिधै उत्रीहाल्ने त्यो स्थिति देखिदैन । विदेशीहरु आउँछन् र हाम्रो क्रान्तिलाई प्रभाव पार्छन् र लिईहाल्छन् भन्ने तर्क सही होइन ।

 

 जहाँसम्म हाम्रो देशमा शान्तिपूर्ण प्रतिस्पर्धाबाट परिवर्तन सम्भव छ भन्ने अर्को तर्क छ । हो, यसमा हामीले प्रयत्न ग& यौ । कोसिस ग& यौं । हामीले के भनेका छौं अहिलेको शान्तिपूर्ण प्रतिस्पर्धाले के कुरा देखायो भने राज्य पुरै गोलचक्करमा फस्ने देखियो । यही कुरालाई मात्र प्रयोग गर्ने हो भने राज्य गोलचक्करमा मात्र रहने भो र यसको फाईदा कस्ले उठाउने भो भन्दा पुरानै वर्गले उठाउने भो । जस्ले पहिला देखिनै सक्ताकब्जा गरेर बसेको छ । यसले जनतालाई अधिकार सम्पन्न बनाउने देखिदैन । पुरै गोलचक्करमा मात्र फस्ने देखिन्छ । माओवादीको लागि त शान्ति प्रक्रिया अफाप सिद्ध भयो । दश वर्ष जनयुद्ध ग& यौं, उतिकै वर्ष शान्ति प्रक्रियामा वितायौं । लिडरसीपको कमजोरीले शान्ति प्रक्रियामा आएपछि ठूलो क्षति बेहो& यौं । जनताले पाएको अधिकारहरु खोसिन थाल्यो । कमैया, हलिया, सुकुम्वासी, पिछडिएका वर्ग, जनसमुदायले पाएको अधिकार खोसियो । फेरि पुरानै सामन्ती संस्कार सांस्कृति तिर देश जान थालेको छ । अब यसलाई करेक्सन गर्न जरुरी देखिन्छ । 

    

 
